## 9 Energiförsörjning

**9.1 Inledning**

Tillgång till energi till låg kostnad har varit en viktig faktor bakom
Sveriges konkurrenskraft och produktivitetsutveckling. Ett sätt att
åskådliggöra detta är att studera sambandet mellan produktivitets-
utveckling och energianvändning. Produktivitetsutvecklingen har
sedan industrialismens genombrott precis som välståndsutveck-
lingen varit nära knuten till energianvändningen (se figur 9.1). Till-
gång till energi har möjliggjort automatisering som kunnat höja
produktionen per arbetad timme väsentligt.
Det finns fortsatt en stark koppling mellan energianvändning
och välstånd mätt i BNP/capita (se figur 9.2). Ju högre välstånd ett
land har, desto högre tenderar energianvändningen att vara. Det är
tänkbart att sambandet går åt båda håll. En ökad tillgång till energi
till överkomlig kostnad driver på ekonomisk utveckling samtidigt
som ett högre välstånd möjliggör en konsumtionsnivå som i sin tur
kräver mer energi.


**Energiförsörjning SOU 2025:96**

```
Figur 9. 1 Global energianvändning
TWh
```
```
Källa: Ritchie m.fl. (2020).
```
```
Figur 9. 2 Elanvändning/capita och BNP/capita
```
```
Anm.: Observera att skalorna är logaritmerade.
Källa: Our World in Data (2025).
```
```
0
```
```
20 000
```
```
40 000
```
```
60 000
```
```
80 000
```
```
100 000
```
```
120 000
```
```
140 000
```
```
160 000
```
```
180 000
```
```
200 000
```
```
18001810182018301840185018601870188018901900191019201930194019501960197019801990200020102020
Övriga förnybara Biobränsle Sol
Vind Vatten Kärnkraft
Gas Olja Kol
Traditionell biomassa
```
```
Sverige
```
```
100
```
```
1 000
```
```
10 000
```
```
100 000
```
```
1 000 000
```
```
1 000 10 000 100 000 1 000 000
```
```
Elanvändning per capita (kWh)
```
```
BNP per capita
Afrika Asien Europa Nordamerika Sydamerika Oceanien
```

**SOU 2025:96 Energiförsörjning**

Sveriges totala energitillförsel har samtidigt varit i det närmaste
konstant under de senaste 40 åren, trots en stor befolkningstillväxt
och ekonomisk tillväxt (se figur 9.3). Energianvändningen har
således blivit betydligt mer effektiv. Särskilt är det användningen
av olja och fossila bränslen som har minskat. Utvecklingen från ett
industrisamhälle till ett tjänstesamhälle har också bidragit eftersom
tjänsteproduktion generellt är mindre energikrävande än industri-
produktion.

**Figur 9.3 Total energitillförsel per energiråvara fr.o.m. 1970**

Källa: Energimyndigheten (2025b).

På senare år har tillgången till fossilfri el till relativt låg kostnad
gjort Sverige attraktivt för nya branscher med koppling till digita-
lisering. Det är även en faktor bakom flera industrietableringar som
planeras på olika håll i landet. Om den befintliga industrin i Sverige
ska ställas om till klimatneutralitet bedömer ansvariga myndigheter
att detta kommer att bidra till ett kraftigt ökat elbehov, vilket talar
för att kopplingen mellan ekonomisk utveckling och särskilt el-
användning återigen kommer att växa i betydelse.
Energifrågan är bredare än enbart elsystemet. Gas (både natur-
gas och vätgas) är t.ex. ett område som diskuteras mycket på EU-
nivå och i vissa sektorer även i Sverige (t.ex. inom sjöfarten eller för

```
0
```
```
100
```
```
200
```
```
300
```
```
400
```
```
500
```
```
600
```
```
700
```
```
197019721974197619781980198219841986198819901992199419961998200020022004200620082010201220142016201820202022
```
```
TWh
```
```
Biobränslen Kol och koks
Råolja och petroleumprodukter Natur- och stadsgas
Övriga bränslen Kärnbränsle
Primär värme Vattenkraft
Vindkraft Solkraft
```

**Energiförsörjning SOU 2025:96**

```
tunga transporter). Att Europas beroende av naturgas för upp-
värmning och elproduktion har stor påverkan även på Sverige blev
tydligt inte minst i samband med Rysslands fullskaliga invasion
av Ukraina i februari 2022. Möjligheten att använda gaskraft som
reglerkraft i elsystemet har fått ökad betydelse i takt med vindkrafts-
utbyggnaden i Europa. Vätgas lyfts allt oftare som ett alternativ för
fossilfria transporter likväl som insatsvara i olika industriprocesser
(t.ex. stål och cement). Produktivitetskommissionen tar inte ställ-
ning direkt i teknikvalsfrågor, men bedömer att särskilt frågan om
elförsörjningen, givet både nuläget och de framtidsscenarier som
diskuteras vidare längre ned, har en nyckelposition i relation till
produktivitet.
```
```
9.2 Nulägesbeskrivning och problemanalys
```
```
9.2.1 Utbyggnaden av det svenska elsystemet
```
```
Dagens svenska elsystem byggdes i grund och botten upp i sam-
band med kärnkraftsutbyggnaden på 1970- och 80-talen (Fi 2023:F).
På den tiden styrdes elsystemet genom central statlig planering
och systemet, både nät och kraftproduktion, kunde planeras efter
ingenjörsmässiga hänsyn i huvudsak baserat på produktion av regler-
bar vattenkraft i norr och stabil baskraft i form av kärnkraft i söder.
Systemet blev en framgång i så måtto att det levererade el till låga
kostnader för konsumenter och företag och främjade en långt-
gående elektrifiering av samhället med låg klimatpåverkan och
konkurrenskraftiga villkor för den energiintensiva basindustrin.
Historieskrivningen om den moderna energipolitiken tar ofta
sin början i oljekrisen i början av 1970-talet (Diczfalusy, 2020). Då
övergick efterkrigstidens närmast ohämmade utvecklingsoptimism
i ett mer problematiserande synsätt på energi. Figur 9.4 visar hur
den Statliga Energikommittén 1967 såg framför sig utbyggnads-
takten av elförsörjning kontra hur utfallet i verkligheten blev fram
till 2000. Här framgår tydligt hur dåtidens teknikoptimism över-
skattade det framtida elbehovet kraftigt. Som jämförelse var el-
användningen 2023 ungefär 120 TWh^1.
```
(^1) Data hämtad från Energimyndighetens statistikdatabas,
https://pxexternal.energimyndigheten.se/pxweb/sv/.


**SOU 2025:96 Energiförsörjning**

**Figur 9 .4 Statliga Energikommitténs prognos från 1967**

Källa: NEPP (2020).

I linje med denna planering byggdes kärnkraften ut under 1970-
och 80-talen. Det möjliggjorde en utfasning av fossil energianvänd-
ning, vilket var helt i linje med de målsättningar som sattes upp
efter oljekriserna på 1970-talet om att oljans andel av den totala
energianvändningen skulle minska och att användningen av kol
skulle begränsas. Under 1980-talet ifrågasattes kärnkraften alltmer,
särskilt i samband med kärnkraftsolyckorna i USA och Sovjet-
unionen. Efter folkomröstningen om kärnkraften 1980 kom fokus
att läggas på alternativ till kärnkraft och hur en ordnad avveckling
av kärnkraften skulle ske. Detta har sedan dess varit en bärande del
av svensk energipolitik, vilket också så småningom lett till stäng-
ningar av flera reaktorer. Under 1990-talet skiftade fokus till mark-
nadsreformer i linje med den allmänna tidsandan och även i linje
med det så kallade energipaketet inom EU, som beslutades vid
mitten av 1990-talet (Diczfalusy, 2020). Detta utmynnade efter en
tid i införandet av nya ekonomiska styrmedel som handel med
utsläppsrätter och elcertifikat.
Under 2000-talet har miljöfrågor och i synnerhet klimatfrågan
kommit alltmer i fokus. Det har visat sig i en ökad utbyggnad av
förnybara energislag, delvis genom olika stödsystem. Under 2000-

```
0
```
```
100
```
```
200
```
```
300
```
```
400
```
```
500
```
```
0
```
```
50
```
```
100
```
```
150
```
```
200
```
```
250
```
```
300
```
```
350
```
```
400
```
```
450
```
```
500
```
```
190019101920 1930194019501960 197019801990 2000
```
```
TWh
```
```
Variant 1 Variant 2 Den verkliga utvecklingen
```

**Energiförsörjning SOU 2025:96**

```
talet har det framför allt tillkommit en relativt stor mängd vindkraft
till systemet. Sverige var 2022 den elfte största producenten av vind-
kraftsel i världen och den näst största räknat per capita (Ekonomi-
fakta, 2025a). Utbyggnaden skedde inledningsvis till följd av elcerti-
fikatssystemet som infördes 2003. Elcertifikatssystemet innebär
i princip att elkonsumenterna får betala ett påslag på priset för
sin elektricitet. Detta omfördelas sedan till förnybar produktion,
i praktiken i huvudsak landbaserad vindkraft. Efter att systemet
stängts för nya etableringar har utbyggnaden under perioden efter
2011 fortsatt på marknadsmässig grund.
I energiöverenskommelsen från 2016 slogs fast att målet var ett
100 procent förnybart energisystem till 2040. Målsättningen har
sedermera ändrats till ”ett 100 procent fossilfritt energisystem”,
vilket återspeglar det förnyade intresset för kärnkraft.
Var tids energipolitik har på ett tydligt sätt färgats av sin tids
politiska problemställningar och den politiska styrningen har också
fått genomslag i den praktiska verkligheten. Den mycket kraftiga
utbyggnaden av elsystemet under 1970- och 80-talet byggde på de
mycket optimistiska scenarier som togs fram under slutet på 60-talet.
Dessa ledde i sin tur fram till en överkapacitet som innebar att hela
elsystemet inriktades på förvaltning snarare än nyinvestering. Av-
regleringen i form av en s.k. energy only - marknad^2 innebar att
incitament saknades att se till systemets stabilitet. Kombinerat med
målsättningarna om att ersätta kärnkraften med förnybart ledde
detta slutligen fram till dagens situation med ett i tilltagande grad
väderberoende elsystem. Under 2020-talet hörs nu ånyo krav på
offentliga ingripanden.
```
```
9.2.2 Utvecklingen under 2020-talet
```
```
Under de senaste åren har det svenska elsystemet hamnat under
ökande press. Det har yttrat sig i mer volatila konsumentpriser,
stora prisskillnader inom landet, risk för effektbrist särskilt i stor-
städerna och minskade marginaler i elnäten (Karlsson, 2022). De
bakomliggande orsakerna till detta är komplexa och Produktivitets-
kommissionen har inom ramen för sitt uppdrag inte haft möjlighet
att göra en fullständig genomgång av dessa. Ett antal viktiga bidra-
```
(^2) Energy only innebär i princip att enbart levererade kilowattimmar prissätts.


**SOU 2025:96 Energiförsörjning**

gande faktorer som är värda att lyfta i sammanhanget är dock att
mer väderberoende produktion kommit in i systemet i huvudsak i
norra Sverige samtidigt som planerbar kraftproduktion (primärt
kärnkraft men också en del kraftvärme) lagts ned i södra Sverige
och i storstadsregionerna (Fi 2023:F). Det har skapat ett ökat behov
av att transportera el genom landet, vilket inte mötts upp av till-
räckliga investeringar eller effektiviseringar i elnätsinfrastrukturen.
Den ökande obalansen mellan norr och söder har också i sig gjort
att de ledningar som finns av tekniska orsaker inte kan utnyttjas
till maximal kapacitet (Karlsson, 2022). En viktig förklaring till de
kraftigt ökade priserna sedan 2022 är att naturgaspriset stigit till
följd av den geopolitiska utvecklingen, vilket påverkat hela den
europeiska energimarknaden.
En viktig fråga är om den ökande pressen på elsystemet kunnat
undvikas genom andra politiska beslut. Riksrevisionen (2023b) har
granskat hur statens åtgärder för utveckling av elsystemet under-
byggts och hur beslutsfattare förmått reagera på de beslutsunderlag
som tagits fram av myndigheter inför besluten under det senaste
årtiondet. Riksrevisionen studerar ett antal beslut under det senaste
decenniet, t.ex. införande av effektskatt på kärnkraft och införande
av skatt på kraftvärme. Granskningen finner att konsekvenserna av
besluten har varit väl beskrivna i myndigheters och remissinstansers
inspel till regeringen, men att de trots det inte har beaktats. Efter-
som konsekvenserna inte beaktats har heller inte åtgärder, så som
kompletterande investeringar eller effektiviseringar i elnätsinfra-
strukturen, satts igång i tid. Riksrevisionen konstaterar att flera av
de beslut som tagits har varit del av politiska överenskommelser,
vilket anförs som ett skäl för att besluten genomdrivits utan hänsyn
till konsekvensanalyserna. Detta indikerar att vi åtminstone delvis
har att göra med ett politik- eller regleringsmisslyckande, där statliga
ingrepp inte genomförts på ett samhällsekonomiskt effektivt sätt.
Det är samtidigt viktigt att komma ihåg att det svenska elsystemet
fortfarande inte sticker ut negativt i en internationell kontext,
tvärtom. I snitt över året är de svenska elpriserna fortfarande rela-
tivt låga jämfört med övriga EU för företag och industri^3. Den

(^3) Enligt Eurostats data för 2024. För hushåll är svenska elpriser i genomsnitt något under snittet
i EU. Skillnaden beror på att skattesatserna är högre i Sverige för hushåll än för företag.
https://ec.europa.eu/eurostat/statistics-explained/index.php?title=Electricity_price_statistics.


**Energiförsörjning SOU 2025:96**

```
svenska effektreserven har endast aktiverats vid ett tillfälle sedan
2013 (Svenska kraftnät, 2025).
```
```
9.2.3 Scenarier visar stor ökning av elanvändningen framöver
```
**- men utvecklingen är osäker**

```
Som nämndes ovan finns det mycket som tyder på att den svenska
elanvändningen åter kan börja öka. Energimyndigheten, Svenska
kraftnät, Energimarknadsinspektionen och Trafikverket har i upp-
drag av regeringen att varje år göra en gemensam bedömning av
elanvändningen fram till 2045. Den senaste bedömningen är att
den svenska elanvändningen gradvis kommer att öka från dagens
knappt 150 TWh per år till mellan 200 och 340 TWh per år 2045
(Energimyndigheten, 2025a). I den energipolitiska propositionen
har regeringen fastslagit ett planeringsmål på 300 TWh per år till
2045 (prop. 2023/24:105). Utöver detta kommer flera befintliga
produktionsanläggningar att nå sin tekniska livslängd vilket kommer
kräva reinvesteringar (Energimyndigheten, 2025a). Det är viktigt
att betona att osäkerheterna i bedömningarna är mycket stora, vilket
också indikeras av det stora spannet. I samtliga scenarier är det
primärt produktion av vätgas genom elektrolys för olika industriella
processer som bidrar till den ökade elanvändningen. Bedömningarna
inkluderar både att befintlig industri bedöms använda sig av vätgas
för att ställa om sina processer till fossilfrihet, och nyetablering av
industri inom t.ex. batteritillverkning, ny malmbrytning och elektro-
bränslen. Vissa projekt sticker ut särskilt, t.ex. LKAB:s planerade
projekt för att tillverka järnsvamp i Kiruna som ensamt bedöms
öka elbehovet med runt 50 TWh per år om det genomförs fullt ut.
Utöver detta bedöms transportsektorn elektrifieras i stigande grad
och en ökad etablering av datacenter förutspås. Utvecklingen är
således delvis beroende av ett fåtal stora industriprojekt, men den
är också bredare än så. Klimatomställningen kommer på ett över-
gripande plan att påverka hela energimixen. Den slutliga energi-
användningen 2023 var ungefär 350 TWh varav knappt 120 TWh
var el^4. Den övriga delen bestod huvudsakligen av fossila bränslen
och biobränslen. Givet att Sverige ska uppnå sina klimatmål kommer
den energianvändning som i dag utgörs av fossila bränslen att behöva
```
(^4) Data hämtad från Energimyndighetens statistikdatabas,
https://pxexternal.energimyndigheten.se/pxweb/sv/.


**SOU 2025:96 Energiförsörjning**

skiftas ut även om det inte tillkommer ny industri. Scenarierna
åskådliggörs i figur 9.5.

**Figur 9 .5 Scenarier för elanvändning och produktion**

```
Ökning av elbehovet till 2050 i jämförelse med befintlig
elproduktion, antagande om elproduktion 2025 och ytterligare
behov för att nå det högre utfallet.
```
Källa: Energimyndigheten (2025a).

Sammantaget tydliggör scenarierna att det slutgiltiga elbehovet i
stor utsträckning kommer avgöras av i vilken utsträckning industrin
och transportsektorn i Sverige klarar den gröna omställningen
enligt den tidsplan som slagits fast och i vilken utsträckning aktuell
industri blir kvar i landet och om Sverige även fortsättningsvis
kommer att vara attraktivt för nya etableringar av energiintensiv
industri. Med en lägre grad av elektrifiering kommer behovet till
2035 att klaras med befintlig produktion medan nyinvestering
behövs framför allt för att ersätta anläggningar som når sin tekniska
livslängd till 2045. I scenariot med högre elektrifiering behövs en
kraftig utbyggnad av ny elproduktion redan till 2035 och en mycket
kraftig till 2045.
I utvecklingslinjerna finns potentiellt ett ömsesidigt beroende:
om elförsörjningen inte fungerar tillförlitligt och erbjuder kon-
kurrenskraftiga priser kommer inte investeringar som är beroende

```
0
```
```
50
```
```
100
```
```
150
```
```
200
```
```
250
```
```
300
```
```
350
```
```
400
```
```
2020 2025 2030 2035 2040 2045 2050
Befintlig produktion Bedömd tillkommande produktion 2025
Produktion som når sin livslängd Ytterligare behov, exkl generationsväxling
Högst efterfrågan, Svk Högst efterfrågan, EM
Lägst efterfrågan, EM Lägst efterfrågan, Svk
```

**Energiförsörjning SOU 2025:96**

```
av denna förutsättning att vara möjliga att genomföra och elbehovet
kommer heller inte att växa, och vice versa. Det finns således en
risk att otillräcklig energiförsörjning visar sig i ekonomin som
lägre tillväxt över tid snarare än som en tydligt observerbar ned-
gång. Å andra sidan är det inte säkert att den industri som etablerar
sig och använder den el som tillförs vid en kraftigt utbyggd el-
produktion har ett samhällsekonomiskt värde som motiverar stora
investeringar. Här råder helt enkelt en genuin osäkerhet om fram-
tiden, vilket väcker frågan om statens ansvar och roll.
```
```
9.2.4 Utbyggnad av elsystemet sker normalt inte utan statliga
interventioner – men elmarknadsmodellen fungerar i
grunden väl och bör värnas
```
```
En slutsats baserad på såväl historiska som internationella erfaren-
heter är att mer omfattande utbyggnad av elsystemet i regel inte
sker utan tydlig styrning från staten. I utvecklingen av det svenska
elsystemet var staten på ett tydligt sätt drivande både i utbyggnaden
av elnätet, vattenkraften och kärnkraften och på senare år har stöd
funnits till vind- och solkraft. Undantaget är de investeringar som
skett i landbaserad vindkraft efter utfasningen av elcertifikats-
systemet. Flera bedömningar som Produktivitetskommissionen
har tagit del av indikerar att det sistnämnda även fortsättningsvis
kommer att vara ett undantag, åtminstone vad gäller elproduktion.
Vi har således att göra med ett marknadsmisslyckande i meningen
att den fria marknaden skulle investera mindre i elsystemet än vad
som är samhällsekonomiskt optimalt. Kärnkraftsfinansierings-
utredningen bedömer att flera typer av statliga stöd behövs om nya
kärnkraftsinvesteringar ska komma till stånd (Fi 2023:F). Anled-
ningen till detta är både att positiva externa effekter av tillkommande
kärnkraft i elsystemet inte kompenseras på marknaden i tillräcklig
utsträckning, men framför allt att det föreligger betydande politiska
risker som gör investeringar riskfyllda. Utredningen om havsbaserad
vindkraft bedömer att det i dagsläget helt eller delvis saknas mark-
nadsförutsättningar för exploatering av de områden som kan bli
aktuella för havsbaserad vind (SOU 2024:89). I båda fallen baseras
bedömningarna både på en genomgång av de specifika förutsätt-
ningarna i Sverige och på en internationell överblick över genom-
förda projekt. Av havsbaserade vindparker i Europa har i princip
```

**SOU 2025:96 Energiförsörjning**

alla fått någon form av statligt stöd. Anledningen till att det saknas
förutsättningar för en kraftigt utbyggt elproduktion på marknads-
mässiga grunder är att de svenska elpriserna i snitt är lägre än vad
kostnaden är för att uppföra ny elproduktion. En viktig förklaring
är att den svenska elproduktionen utgörs av avskriven kärnkraft
och avskriven vattenkraft med mycket låga produktionskostnader
samt landbaserad vindkraft som redan är relativt väl utbyggd. Sverige
har också på årsbasis ett överskott av el, som också ökat på senare
år (Energimyndigheten, 2025a).
Samtidigt är det viktigt att konstatera att den nordiska elmark-
nadsmodellen på många sätt fungerar väl och är viktig för det svenska
elsystemet enligt de svenska expertmyndigheternas bedömningar
(Energimyndigheten, 2025a). En sammankopplad marknad ger
möjligheter till effektiviseringar. Prissättningen på den nordiska
elmarknaden är viktig för prissättning och styrning av investeringar
i ett brett perspektiv, eftersom den sätter priser även för investeringar
som görs genom s.k. PPA-avtal^5. Denna typ av avtal är ofta viktiga
för den elintensiva industrin. Det är också viktigt att komma ihåg
att elmarknaden till stor del regleras på EU-nivå och att integra-
tionen av elmarknaderna över nationsgränserna inom EU har stora
potentiella samhällsekonomiska vinster.

**9.2.5 Staten har en viktig roll även i framtiden**

Sverige står således inför en situation där scenarierna pekar mot ett
ökat elbehov, om än i varierande grad, och där tillgång till fossilfri
el framstår som en nödvändig förutsättning för att Sverige ska klara
den gröna omställningen med bibehållen konkurrenskraft för den
svenska industrin, åtminstone med befintlig industristruktur.^6
Samtidigt verkar det inte finnas marknadsförutsättningar för att
få till stånd en utbyggnad av elsystemet som möter åtminstone de
högre elektrifieringsscenarierna. Det saknas även internationella
exempel på att detta sker, och det verkar således inte vara ett speci-
fikt svenskt problem. Samtidigt visar erfarenheten från 1 960 - talet
att framtidsscenarier om kraftig utbyggnad av elsystemet kan komma

(^5) Power Purchase Agreements (PPA) är avtal för försäljning och leverans av el som görs
direkt mellan förbrukare och producent och alltså inte görs direkt på elbörsen.
(^6) Se även kapitel 8.


**Energiförsörjning SOU 2025:96**

```
på skam. Situationen präglas av en genuin osäkerhet, både vad gäller
framtida teknikutveckling och scenarierna för behovet.
Lite tillspetsat finns det två principiella argumentationslinjer
kring hur situationen skulle kunna hanteras. Den första principiella
hållningen är att vänta och se. Denna strategi skulle följa logiken
att en utbyggnad bör ske på marknadsmässiga villkor och att staten
bör inta en roll som teknikneutral marknadsövervakare. Argumenten
för detta är att behoven av utbyggnad av elsystemet är beroende av
osäkra parametrar, framför allt enskilda storskaliga industriprojekt,
som mycket väl kan utebli. Elanvändningen har varit i det närmaste
konstant under de senaste 40 åren samtidigt som tillväxten fortsatt
i tillverkningsindustrin. Det talar för att sambandet mellan ökad
energianvändning och välståndsutveckling är brutet för svensk del.
En storskalig utbyggnad av elproduktion skulle i detta fall inte vara
samhällsekonomiskt motiverad. Det är också möjligt att teknik-
utvecklingen över tid leder till minskade kostnader för elproduk-
tion och att stöd som i dag griper in på marknaden genom att t.ex.
stödja utbyggnad av vissa energislag på sikt blir onödigt kostsamma.
Det andra principiella alternativet är att staten tar ett större
ansvar för att understödja en utbyggnad av elsystemet genom mer
eller mindre direkta stöd och subventioner. Argumenten här kan i
allt väsentligt sammanfattas med att elanvändning historiskt hängt
tätt samman med tillväxt och att flera av de framtida teknologier vi
ser framför oss nu har hög elanvändning (digitalisering, AI, mobilitet,
industriprocesser). Expertmyndigheterna (Energimyndigheten,
Svenska Kraftnät och Trafikverket) har i sina scenarier en relativt
stor ökning av behovet, som åtminstone i det högre spannet före-
faller svåra att tillgodose utan statliga ingrepp givet historiska och
internationella erfarenheter av hur utbyggnad av elproduktion gått
till. Eftersom ledtiderna är långa och den gröna omställningen för
svensk del är beroende av tillgång till fossilfri el behöver staten
enligt detta synsätt ta ett större ansvar.
En parallell till denna beslutssituation finns i Hassler (2023),
som i sin klimatstrategi för Sverige resonerat på ett liknande sätt
om klimatfrågan. Klimatfrågan är på många sätt ett relaterat problem
där frågan om statens roll och proaktivitet blir nödvändig att hantera.
Hassler konstaterar att klimatfrågan omges av så stora osäkerheter
att det i praktiken är omöjligt att i dagsläget räkna fram ett svar på
vilken handlingsväg som är optimal. Det är även osannolikt att
```

**SOU 2025:96 Energiförsörjning**

denna osäkerhet kommer att skingras i närtid, eller i varje fall inte
tillräckligt snabbt för att det ska vara en framgångsrik strategi att
invänta detta. Att avvakta kan potentiellt ge stora negativa konse-
kvenser. Vi behöver därför ta ett beslut, och Hasslers bedömning
är att vi i detta läge bör försöka hitta ett beslut som kanske inte är
optimalt, men som å andra sidan inte heller är helt fel. Om vi tillämpar
resonemanget på energifrågan och på den beslutssituation som
skisserades ovan hamnar vi i följande:

- God tillgång till fossilfri el bidrar sannolikt positivt till ekono-
    mins utveckling, givet det historiska sammanhanget och kopp-
    lingen mellan produktivitet/välstånd och energi. Särskilt med
    beaktande av att fossilfri energi är en viktig insatsvara i klimat-
    omställningen som om den genomförs globalt kan vara positiv
    för Sveriges internationella konkurrenskraft.
- Kostnaden för en utbyggnad är, givet att den sker stegvis och i
    den skala som nu diskuteras, inte så hög att vi (staten) inte har
    råd med den.
- Det kan visa sig nödvändigt att säkerställa en utbyggnad av
    elsystemet för att klara den gröna omställningen och bibehålla
    konkurrenskraften i svensk industri. Om det inte är nödvändigt
    har det fortfarande rimligt positiva effekter givet de historiska
    erfarenheter som finns.
- Det är samtidigt viktigt att värna de goda delarna av det svenska
    elsystemet. I en internationell kontext är det svenska elsystemet
    fortfarande ett gott exempel och marknadsmodellen fungerar
    enligt expertmyndigheterna relativt väl.

Applicerar man Hasslers argumentationslinje på frågan om statens
roll i utbyggnaden av svensk elproduktion landar man således i
slutsatsen att det är rimligt att staten tar en relativt aktiv roll och
bidrar med såväl politiska som ekonomiska garantier för att stödja
en samhällsekonomiskt effektiv utbyggnad av elsystemet.


**Energiförsörjning SOU 2025:96**

```
9.2.6 Energifrågan ur ett industripolitiskt perspektiv
```
```
Ytterligare en analogi som här kan göras är kopplingen till den nya
gröna industripolitik som diskuteras i kapitel 8 i betänkandet. I en
underlagsrapport för Produktivitetskommissionen har Andersson
m.fl. (2025) belyst den gröna industripolitiken och hur industri-
politik i allmänhet kommit i delvis nytt ljus till följd av den gröna
omställningen. Den gröna omställningen skiljer sig till sin natur
från normala strukturomvandlingsprocesser, eftersom den styrs
utifrån ett definierat slutmål i tid och huvudsakligen drivs fram
genom politiskt satta målsättningar och regleringar. Normalt drivs
en strukturomvandlingsprocess på övergripande nivå av ekonomisk
lönsamhet och förändringen sker marknadsdrivet i den takt som ny
teknik blir lönsam. I fallet med den gröna omställningen är processen
primärt den motsatta. I många fall är de investeringar som krävs
lönsamma enbart under antagandet att politiskt satta målsättningar
och regler uppnås och efterlevs. Investeringarna genomförs alltså
utifrån en förväntan om att dessa förutsättningar inte ska ändras.
Detta innebär enligt Andersson m.fl. (2025) att staten får en roll
inte bara för att sätta målen men också, givet att tidsplanen är så
pass pressad, att arbeta mer aktivt och strategiskt för att underlätta
själva omställningen.
Hur staten bör engagera sig och vilken typ av interventioner på
marknaden som ska anses befogade diskuteras utförligt i avsnittet
om industripolitik (se kapitel 8). En viktig princip i de fall stöd
anses motiverat är att dessa ska vara så neutrala som möjligt för
att minska snedvridningar av marknader. Åtgärder för tillgång till
fossilfri el till ett konkurrenskraftigt pris förefaller klara de upp-
ställda kriterierna relativt väl. Fossilfri el är något som efterfrågas
av industrin för att kunna ställa om sina processer samtidigt som
det ger ett brett stöd till hela ekonomin utan att välja ut enskilda
industrier eller branscher. Det riktar sig dessutom direkt mot det
problem - utsläpp av växthusgaser - som den gröna omställningen
handlar om att lösa. Visserligen innebär ett stöd till elproduktion
att industrier som använder sig av stora mängder el gynnas på be-
kostnad av industrier som inte gör det. Detta är viktigt att ta med
i avvägningen av i vilken utsträckning statliga interventioner ska
vidtas. Vidare konstateras i avsnittet om industripolitik att just den
förhållandevis korta tidshorisonten för den gröna omställningen
```

**SOU 2025:96 Energiförsörjning**

gör att denna typ av marknadsingrepp kan vara motiverade. I kapi-
tel 8 argumenteras för att ett motiv för stöd från det offentliga kan
vara förekomsten av hög politisk risk i kombination med kapital-
intensiva och långsiktiga investeringar. Om inte den politiska risken
kompenseras kan en i grunden samhällsekonomiskt lönsam inve-
stering utebli. Basindustrin i Sverige har helt enkelt få alternativ för
att klara omställningen. Givet att politiken fastslagit utsläppskrav
som i praktiken innebär att stora delar av deras verksamhet blir
omöjlig att fortsätta med framöver kan det vara motiverat att staten
också skapar förutsättningar för att omställning, och inte bara ned-
läggning, ska vara möjlig (Andersson m.fl., 202 5 ).

**9.2.7 Effektivare användning av befintlig infrastruktur**

Ytterligare ett problem som ofta lyfts i diskussionen om elsystemet
är den s.k. effektbrist som råder i framför allt södra Sverige och i
storstadsregionerna, men även lokalt på andra platser. Begreppet
används oftast för att belysa problemet med att industrier och större
elkunder får nej på ansökningar om att få ansluta sig till elnätet
(alternativt att höja sina effektuttag vid expansioner av verksam-
heten). Detta är ett relativt nytt fenomen i Sverige och beskrivs
ofta i dramatiska ordalag. T.ex. har Sydsvenska handelskammaren
och flera storföretag i södra Sverige larmat om att höga elpriser och
avslagna anslutningar hotar arbetstillfällen och tillväxt (Tidningen
Näringslivet, 2025). Detta är naturligtvis bekymmersamt ur produk-
tivitetsperspektiv. Samtidigt är det viktigt att de åtgärder som vidtas
för att hantera situationen bedöms utifrån ett samhällsekonomiskt
perspektiv.
Utbyggnad av elnät och lokal produktionskapacitet är två möjliga
sätt att hantera lokal kapacitetsbrist i elnätet, men det finns fler,
potentiellt mindre kostsamma, åtgärder som kan sättas in i ett
kortare tidsperspektiv. Tilldelningen av effekt i elnätet sker i princip
genom att olika användare får ansöka om en högsta effekt och
sedan ansluts kunder i tur och ordning tills den maximala tillgäng-
liga effekten är uppbokad. Detta innebär att det finns incitament
för elkunder att överskatta sitt effektbehov ”för säkerhets skull”
och att det inte finns någon mekanism att hantera det faktum att
de flesta användares effekt varierar i tiden. Till exempel är behovet


**Energiförsörjning SOU 2025:96**

```
av uppvärmning högst på vintern men i princip obefintligt under
sommaren och många industriprocesser går kanske endast fullt
vid vissa tidpunkter. Följden av detta blir att det uppstår ”luft” i
systemet, där överbokningar gör att nätet stora delar av tiden inte
används fullt ut (Sonnsjö, 2024). Här finns en uppenbar möjlighet
utifrån ett marknadsperspektiv att utveckla regleringen av tillgången
till elnätet på så sätt att nätet utnyttjas effektivare. Det är även
möjligt att tänka sig att säkerhetsmarginalerna i nätet kan minskas
så att vi tolererar lite mindre säkerhetsmarginaler i planeringen
(Sonnsjö, 2024). Här bedömer Produktivitetskommissionen att det
finns en outnyttjad potential. Givet tidshorisonterna som råder för
utbyggnad av både ny elproduktion och nya elnät är det nödvändigt
att vända på alla stenar för att snabbt höja möjligheterna att ansluta
mer effekt inom befintlig infrastruktur.
```
```
9.3 Produktivitetskommissionens slutsatser
```
```
Produktivitetskommissionen drar följande sammanfattande slut-
satser av ovanstående:
```
- Energipolitiken behöver en stabil beslutsstruktur med fokus på
    konsekvensutredning och samhällsekonomisk analys. Det är
    inte rimligt att beslut med långtgående konsekvenser för en så
    fundamental samhällsinfrastruktur som elsystemet fattas utan
    hänsyn till adekvata beslutsunderlag.
- Målsättningarna på energiområdet har historiskt fått stort prak-
    tiskt genomslag i det längre perspektivet. Dessa bör därför över-
    vägas noga, vara stabila över tid och sättas på övergripande nivå
    utifrån samhällsekonomiska hänsyn för att undvika suboptimal
    detaljstyrning.
- Sverige kan, enligt vissa av expertmyndigheternas scenarier, stå
    inför en kraftig ökning av elbehovet. Om detta ska mötas inne-
    bär det ett tydligt brott mot de senaste decenniernas fokus på
    förvaltande i elsektorn. Det ställer i så fall krav på förändrade
    arbetssätt och påkallar en diskussion om statens roll. Här behövs
    ett medvetet vägval kring huruvida staten bör agera enbart som
    marknadsorganisatör och skapare av spelregler eller om det
    krävs en mer aktiv roll och hur den i så fall ska se ut.


**SOU 2025:96 Energiförsörjning**

- Ingen större utbyggnad av elsystemet har hittills skett utan
    statlig inblandning och stöd, varken i Sverige eller internationellt,
    möjligen med undantag för de senaste årens vindkraftutbyggnad
    efter utfasningen av elcertifikatssystemet. Detta faktum kan
    motivera att staten tar ansvar för att i tid planera för och under-
    stödja utbyggnaden, särskilt som tidsaspekten i förhållande till
    klimatmålen är avgörande. Samtidigt är osäkerheterna stora
    varför stöd bör ges med försiktighet och i etapper. Erfarenheten
    från 1960-talets scenarier för framtida elanvändning visar att
    utvecklingen lätt kan överskattas.
- Den svenska elmarknadsmodellen är i grunden välfungerande.
    I de fall staten väljer att intervenera i marknaden bör det göras
    på ett sätt som värnar marknadens övergripande funktionssätt.
- Stöd till elsystemet kan principiellt vara att föredra framför
    andra typer av industripolitiska stöd som kan aktualiseras för
    att klara klimatomställningen, eftersom det är relativt brett sam-
    tidigt som det riktas mot en grundförutsättning för omställ-
    ningen: tillgång till fossilfri energi.
- Sverige har för närvarande ett elöverskott på årsbasis men sam-
    tidigt problem med lokal effektbrist och att företag inte får
    ansluta sig. Ur ett samhällsekonomiskt perspektiv är det viktigt
    att i första hand arbeta med hur vi kan utnyttja den infrastruktur
    vi har effektivare med befintlig teknik. Detta blir både billigare
    och kan få snabbare effekt än nyinvesteringar i t.ex. elproduk-

tion eller elnätsinfrastruktur.


**Energiförsörjning SOU 2025:96**

### 9.4 Bedömningar och förslag

#### 9.4.1 Energipolitiken bör vara långsiktig

```
Bedömning : En långsiktig blocköverskridande överenskommelse
bör ingås i syfte att skapa stabila spelregler för energimarknaden.
```
```
Energipolitiken har kännetecknats av en stark politisering vilket
lett till dåligt underbyggda beslut och tvära kast. Detta indikerar att
vi åtminstone delvis har att göra med ett politik- eller reglerings-
misslyckande, där statliga ingrepp inte genomförts på ett samhälls-
ekonomiskt effektivt sätt. Givet energisektorns vikt för samhälls-
ekonomin och de stora investeringar och den långsiktighet som
krävs är detta olyckligt. Investeringar i energisystemet är till sin
natur långsiktiga och energipolitiken behöver därför vara långsiktig
och tillförlitlig för att undvika att ett trovärdighetsproblem upp-
står. För att privata investerare ska agera i enlighet med politiskt
styrda incitament behöver de vara säkra på att förutsättningarna
inte kommer att förändras. Om osäkerheten är stor om huruvida
politiken framöver kommer ändra förutsättningarna kan de inve-
steringar politiken syftar till att åstadkomma utebli^8. Produktivitets-
kommissionen bedömer att det utifrån expertmyndigheternas
prognoser om framtida elanvändning är nödvändigt att skapa en
långsiktig samling kring spelregler som skapar förutsättningar för
en ordnad och stegvis utbyggnad av det svenska elsystemet.
```
```
9.4.2 Målsättningarna för energipolitiken
```
##### bör vara övergripande och stabila över tid

```
Bedömning : Enligt de energipolitiska målen ska inriktningen på
energipolitiken vara att förena försörjningstrygghet, konkurrens-
kraft och ekologisk hållbarhet. Krav som sätter restriktioner för
hur dessa mål ska uppnås, t.ex. mål om energieffektivisering eller
enskilda energislag (t.ex. förnybar produktion), bör undvikas.
```
(^7) Förslag om kortare och effektivare tillståndsprocesser saknas i detta avsnitt men är av
naturliga skäl mycket viktiga. Förslag på det området finns publicerade i bl.a. Produktivitets-
kommissionens och Miljötillståndsutredningens respektive delbetänkande.
(^8) Detta relaterar till det s.k. tidsinkonsistensproblemet, se Kydland och Prescott (1977).


**SOU 2025:96 Energiförsörjning**

De målsättningar som historiskt har satts upp för energipolitiken
har gjort relativt stora avtryck. Det är därför viktigt att dagens
energipolitiska mål utformas på ett sätt som skapar stabilitet över
tid och samtidigt undviker detaljstyrning. Anledningen till detta
är att energisystemet i allmänhet och elsystemet i synnerhet är
komplext. Det behöver därför hanteras varsamt och större föränd-
ringar enbart ske efter noggrann analys. De samhällsekonomiska
kostnaderna av misstag i utformningen av elsystemet är betydande.
Av detta skäl bör politiken huvudsakligen inrikta sig på en över-
gripande nivå. Diskussioner om energipolitiken har hittills i alltför
stor utsträckning handlat om energislag och i allt för liten utsträck-
ning handlat om att sätta upp kriterier för vad elsystemet ska leverera.
I grund och botten bedömer Produktivitetskommissionen att de
nuvarande målsättningarna för energipolitiken är väl avvägda. Ett
undantag är målet om energieffektivisering. Energieffektivisering
är inte ett mål utan ett medel för att uppnå övriga mål. I den mån
energieffektivisering är ett samhällsekonomiskt effektivt sätt att
uppnå målen bör det användas, annars inte. Tidigare fanns också
ett mål om förnybar energi, vilket exkluderade fossilfria energislag
(t.ex. kärnkraft) som kunde bidra till att uppnå de övriga målen.
Denna typ av begränsningar försämrar den samhällsekonomiska
effektiviteten och bör därför undvikas.

##### samhällsekonomiskt effektivt elsystem 9.4.3 Inför en trestegsprincip för ett mer

```
samhällsekonomiskt effektivt elsystem
```
```
Förslag: Inför en trestegsprincip för utveckling av elsystemet.
I första hand bör åtgärder genomföras för att optimera använd-
ningen av befintligt system. I andra hand bör begränsade om-
byggnationer för att förstärka kapaciteten genomföras. I tredje
och sista hand bör nyinvesteringar genomföras. Denna princip
bör vara vägledande för regeringens och myndigheternas arbete
inom energiområdet.
```
```
Förslag: Förtydliga Svenska kraftnäts uppdrag rörande helhets-
ansvar för planeringen av elsystemet vad gäller utvecklingen av
transmission, distribution och produktion för att främja sam-
ordningen av elsystemets utveckling.
```

**Energiförsörjning SOU 2025:96**

```
För att tydliggöra prioriteringsordningen mellan åtgärder, och se
till att inte samhällsekonomiskt effektiva åtgärder missas, bör en
trestegsprincip för hur brister i elsystemet ska hanteras tas fram.
Denna bör vara vägledande för både regeringens och myndig-
heternas arbete inom området och är tänkt att skapa ett förhåll-
ningssätt där lösningar på problem söks först genom mindre in-
gripande åtgärder. En motsvarande princip finns på transportområdet
(den s.k. fyrstegsprincipen) som syftar till att åstadkomma mot-
svarande prioriteringsordning^9. Även om efterlevnaden kan kriti-
seras (se t.ex. Produktivitetskommissionens delbetänkande för
resonemang om hur fyrstegsprincipen inom infrastrukturplaneringen
kan stärkas) finns det ändå ett värde av att denna typ av principer
tas fram för att styra diskussionen och processerna inom ansvariga
myndigheter och bredare bland beslutsfattare inom politiken.
Produktivitetskommissionen bedömer att en samordnande
institution kommer att behövas för att leda arbetet med planering
och ta fram underlag för elsystemets utveckling. Ett sätt att åstad-
komma detta är att förtydliga Svenska kraftnäts uppdrag rörande
helhetsansvar för planeringen av elsystemet vad gäller utvecklingen
av transmission, distribution och produktion. Svenska kraftnät är
som nätansvarig den naturliga parten för att ta ett sådant ansvar för
helhetsplaneringen av elsystemets utveckling.
```
##### av regleringen på el- och naturgasområdena 9.4.4 Genomför förslagen i utredningen om översyn

```
av regleringen på el- och naturgasområdena
```
```
Förslag: Genomför förslagen i utredningen om översyn av regler-
ingen på el- och naturgasområdena (SOU 2023:64) i syfte att
uppnå en bättre balans på elnätsmarknaden.
```
```
De lokala och regionala elnäten är centrala för att säkerställa en
effektiv elförsörjning. Kostnaden för dessa är en stor (och ökande)
del av kostnaden för el i Sverige och enligt prognoser kommer
kostnaderna att öka ännu mer framöver i takt med elektrifieringen
(Sonnsjö, 2024). Elnätsmarknaden i Sverige är utformad med
```
(^9) Det första steget ”tänk om” handlar på transportområdet om att överväga alternativ till
ökade transporter, i praktiken att undvika att resor sker. Med tanke på energianvändningens
positiva relation till välståndsutveckling förordar Produktivitetskommissionen inte att en
sådan effektiviseringsprincip sätts som första alternativ här.


**SOU 2025:96 Energiförsörjning**

reglerade monopol där monopolistens möjligheter att ta ut avgifter
och finansiera sina investeringar är reglerade genom en s.k. intäkts-
reglering. Huvuddelen av regleringen sker på EU-nivå och i Sverige
är Energimarknadsinspektionen ansvarig myndighet.
Sedan elmarknaden avreglerades under 1990-talet har antalet
lokala elnät som ägs av privata företag ökat, huvudsakligen genom
försäljning av kommunalt ägda nätbolag. Behovet av en välfungerande
prisreglering har därmed förstärkts. Privata företag är vinstdrivande
och har således tydliga incitament att försöka höja priserna för att
öka vinsten. På en marknad med fungerande konkurrens förhindras
omotiverade prishöjningar normalt sett av att det leder till förlust
av marknadsandelar. Elnäten är emellertid s.k. naturliga monopol,
dvs starka skäl talar emot att ha konkurrerande nät. En vanlig lös-
ning är då att låta en offentlig aktör ta hand om verksamheten.
Offentligt ägda monopol har inte samma uppenbara intresse av att
höja priserna, men kan i gengäld ha svagare drivkrafter att effekti-
visera verksamheten. Om man släpper in privata företag på mark-
naden krävs en väl fungerande prisreglering för att motverka att
priserna blir högre än vad som är samhällsekonomiskt effektivt.
Det finns tydliga tecken på att den svenska nätregleringen inte
fungerar tillfredsställande. Lundin och Söderberg (2022) har samlat
data över nättariffer i de nordiska länderna och funnit att dessa i
Sverige uppvisar en real prisökning på 37 procent under perioden
2010 – 2020, medan Norge och Danmark har haft i det närmaste
konstanta priser. Finland har också haft stora prisökningar, men
dessa är till skillnad från i Sverige på ett tydligt sätt kopplade till
kvalitetshöjande investeringar.
Lundin och Söderberg (2022) menar att det finns specifika re-
gleringar på marknaden för elnät i Sverige, bl.a. reglering av effekti-
vitetskrav och beräkning av intäktsramar, som kan förändras för att
höja effektiviteten. Kritik har framförts både mot att intäktsramarna
ger för stor möjlighet för bolagen att ta ut avgifter för redan av-
skrivna investeringar samt att de ger för liten möjlighet att ta ut
avgifter för effektiviseringar i befintliga nät genom t.ex. flexibilitets-
lösningar^10. Sammantaget leder detta till högre avgifter än vad som
är motiverat och till ett mindre samhällsekonomiskt effektivt ut-
nyttjande av infrastrukturen.

(^10) Se till exempel artiklar av Stefan Yard på Second opinion: https://second-
opinion.se/stefan-yard-elnatsforetagen-overkompenseras/.


**Energiförsörjning SOU 2025:96**

```
Svårigheten att nå en samsyn om hur intäktsramarna ska regleras
är inte enbart en svensk angelägenhet och har varit föremål för
återkommande rättsprocesser både i Sverige och i andra EU-länder.
Regleringen av elnäten har nyligen utretts till följd av den s.k.
Tysklandsdomen, där EU-domstolen fastslagit att de nationella
tillsynsmyndigheterna ska utöva sina befogenheter ”oberoende av
offentliga eller politiska organ”. För Sveriges del innebär detta att
ett antal förändringar i regleringen behöver genomföras och att EI
efter att den nu utredda lagstiftningen kommit på plats ska påbörja
ett metodbyte för hur uträkningen av intäktsramarna ska gå till
inför tillsynsperioden 2028–31 (SOU 2023:64). Givet att frågan
nyligen har utretts och att förändringar som har potential att skapa
en mer ändamålsenlig reglering nu genomförs bedömer Produkti-
vitetskommissionen att det är rimligt att låta dessa få verka, innan
nya förändringar föreslås. Det är dock viktigt att över tid fortsätta
följa om förändringarna verkligen skapar en mer ändamålsenlig
reglering eller om ytterligare initiativ behöver tas. Särskilt bör reger-
ingen följa konsumentperspektivet för att säkerställa att detta
beaktas av EI vid utformning av regleringen.
Produktivitetskommissionen erfar att inslaget av lobbying mot
beslutsfattare och tjänstemän inom området från företrädare för
branschen varit osedvanligt stort. Det indikerar att vaksamhet är
viktigt för att undvika ett politik- eller regleringsmisslyckande (se
kapitel 3 i kommissionens delbetänkande SOU 2024:29).
```
##### bör kunna genomföras med statligt stöd 9.4.5 En ändamålsenlig utbyggnad av elsystemet

```
bör kunna genomföras med statligt stöd
```
```
Bedömning: Statliga stödprogram bör användas för att säker-
ställa en ändamålsenlig utbyggnad av elsystemet på ett sätt som
tillgodoser de energipolitiska målen. Stöd bör utformas stegvis
med beaktande av de osäkerheter som finns rörande framtida
elbehov och utifrån samhällsekonomiska och systemtekniska
hänsyn. De kontrollstationer som finns inlagda på vägen till
planeringsmålet om 300 TWh i den energipolitiska propositionen
kan tjäna som utgångspunkt.
```

**SOU 2025:96 Energiförsörjning**

```
Förslag : Regeringen bör gå vidare med planering för hur ny-
investering i kärnkraft kan komma till stånd, i första hand med
målet att ersätta befintliga reaktorer när deras livslängd löper ut.
Beredskap bör även finnas för en högre ambitionsnivå beroende
på hur elektrifieringen av industrin fortskrider. Vid utformningen
av ett eventuellt stödsystem för nyinvesteringar i kärnkraft bör
även risken för att livstidsförlängning av befintliga reaktorer
äventyras beaktas samt elmarknadens funktion värnas.
```
```
Förslag: Analysera möjligheten att livstidsförlänga och kapaci-
tetshöja befintliga kärnkraftsreaktorer ytterligare.
```
```
Förslag : Ge åter Svenska kraftnät i uppdrag att bygga ut nät-
anslutningar till havs där det är samhällsekonomiskt motiverat
som en del i att öka investeringsviljan i havsbaserad vindkraft.
```
```
Förslag: Gå vidare med förslag för att underlätta fortsatt ut-
byggnad av vindkraft på land genom t.ex. förenklade tillstånds-
processer.
```
```
Förslag : Analysera hur hinder för ökad vattenkraftsproduktion
kan undanröjas utan att miljöbelastningen ökar.
```
```
Förslag: Analysera möjligheterna att använda de s.k. flaskhals-
inkomsterna för fler typer av åtgärder som kan förbättra el-
systemet.
```
De scenarier som expertmyndigheterna tagit fram visar att det råder
stor osäkerhet om hur framtiden elanvändning kommer att se ut.
I ett högre elektrifieringsscenario behöver en kraftig utbyggnad av
hela elsystemet ske från och med nu och fram till 2045. I ett lägre
elektrifieringsscenario klaras huvuddelen av användningen med
befintlig produktion, men nyinvestering kommer behövas fram
emot 2045 i takt med att befintliga anläggningar når sin tekniska
livslängd. Detta motiverar enligt Produktivitetskommissionens
bedömning att staten tar ett ansvar för att säkerställa att det sker en
ändamålsenlig utbyggnad, särskilt som ledtiderna är mycket långa,
särskilt för ny kärnkraft. Ingen större utbyggnad av elsystemet har
hittills skett utan statlig inblandning och stöd, varken i Sverige eller


**Energiförsörjning SOU 2025:96**

```
internationellt, möjligen med undantag för vindkraftsutbyggnaden
under ett antal år efter att elcertifikatssystemet löpt ut. Detta indikerar
att vi har att göra med ett marknadsmisslyckande där den elproduk-
tion som marknaden tillgodoser blir mindre än vad som är sam-
hällsekonomiskt optimalt. Att inte göra något alls och avvakta en
marknadsdriven utbyggnad riskerar att försvåra de mycket ambitiösa
omställningsplaner som Sverige planerar att genomföra för att
kunna uppnå klimatmålen med bibehållen konkurrenskraft. Stöd
till elproduktion kan principiellt vara att föredra framför andra
typer av gröna industripolitiska stöd, eftersom det är relativt brett
samtidigt som det riktas mot en grundförutsättning för omställ-
ningen: tillgång till fossilfri energi. Det stämmer också väl med
principerna för när statligt stöd till den gröna omställningen bör
vara aktuellt enligt Produktivitetskommissionens bedömning (se
kapitel 8).
Samtidigt är osäkerheterna stora och stöd bör därför ges med
försiktighet och i etapper för att inte gå från ett marknadsmiss-
lyckande till ett politik- eller regleringsmisslyckande som också kan
bli mycket kostsamt. Den svenska elmarknadsmodellen är i huvud-
sak välfungerande och bör värnas. Storskaliga ingrepp på marknaden
riskerar att försämra marknadens funktionssätt, vilket flera remissvar
på utredningen om finansiering och riskdelning vid investeringar i
ny kärnkraft pekar på. Det är också klokt ur ett riskperspektiv att
diversifiera genom att arbeta med flera kraftslag parallellt, särskilt
då dessa bidrar med olika egenskaper till energisystemet. En mycket
stor expansion av elsystemet utan att ny planerbar produktion i
form av kärnkraft tillkommer förefaller svår att realisera. Befintliga
kärnkraftsanläggningar kommer också att nå sin livslängd vid någon
punkt och behöva ersättas. Produktivitetskommissionen bedömer
därför att det är klokt att gå vidare med den planering som pågår
för hur ny kärnkraft kan komma på plats och i vilket tidsperspektiv
som detta är möjligt. Planeringen bör göras med hänsyn till hur
utvecklingen för elektrifieringen fortskrider. Det bör även parallellt
analyseras hur livstidsförlängning och effekthöjning av befintlig
kärnkraft kan åstadkommas eftersom detta bedöms ha väsentligt
lägre kostnader än att bygga nya reaktorer (Tangerås m.fl. 2025).
Samtidigt får inte en diskussion om ny kärnkraft överskugga
andra möjliga utvecklingar av elsystemet. I det korta och medel-
långa perspektivet framstår fortsatt vindkraft som det kraftslag som
```

**SOU 2025:96 Energiförsörjning**

kan ge ett väsentligt tillskott till elproduktionen givet de rådande
marknadsförutsättningarna (Tangerås m.fl., 2025). Här bör reger-
ingen se över möjligheterna att förenkla utbyggnaden både på land
och till havs, på de platser där detta låter sig göras med hänsyn
tagen till Sveriges försvarsförmåga. En åtgärd kan vara att återigen
ge i uppdrag till Svenska kraftnät att bygga ut stamnät till havs samt
att se över och förenkla tillståndsprocesser (vilket tidigare diskuterats
i kapitel 6 i delbetänkandet). Vattenkraften har också potential att
ytterligare öka sitt bidrag samtidigt som nya miljökrav riskerar att
minska produktionen framöver, särskilt i södra Sverige. Regeringen
bör därför analysera hur hinder för ökad vattenkraftproduktion kan
undanröjas.
En utbyggnad av elproduktion i Sverige som får någon typ av
statligt stöd motiverar i princip att elkonsumenter även i andra
länder som drar nytta av detta, t.ex. i våra grannländer Danmark
och Tyskland, bidrar till finansieringen. Produktivitetskommissionen
har dock inte funnit några exempel på sådana lösningar och lämnar
därför inga förslag i den delen. Denna faktor bör dock beaktas vid
bedömning av hur eventuella stödsystem ska utformas.
De obalanser med följande prisskillnader som finns mellan el-
områdena i Sverige och i relation till utlandsförbindelserna ger
upphov till s.k. flaskhalsinkomster som tillfaller Svenska kraftnät.
Vad dessa kan användas till är i dagsläget inte helt klarlagt, men de
har bland annat använts för utbetalning av s.k. elprisstöd i samband
med energikrisen 2022. Dock kvarstår stora belopp för flaskhals-
inkomster hos Svenska kraftnät. Vid slutet av 2023 var saldot drygt
65 miljarder kronor (Svenska kraftnät, 2024). Dessa medel bör
kunna göra nytta för att förbättra elsystemets funktion. Produk-
tivitetskommissionen bedömer därför att regeringen bör analysera
hur dessa medel kan användas.


**Energiförsörjning SOU 2025:96**

### 9.5 Konsekvenser

#### 9.5.1 Offentligfinansiella konsekvenser

```
Förslagen om att vid behov använda statliga stödprogram för att
få till stånd nya investeringar i elproduktion kan, beroende på hur
de utformas, få stora offentligfinansiella konsekvenser^11. Dessa
kommer dock att variera beroende på utformning och Produkti-
vitetskommissionen bedömer inte att det är meningsfullt att göra
någon djupare analys av konsekvenser utifrån de allmänna bedöm-
ningar som görs i detta betänkande. På ett generellt plan är det
uppenbart att stora offentligfinansiella åtaganden inom energiområdet
kan tränga ut andra möjliga reformer. I dessa fall bör detta tas med
i bedömningen av utformningen. Det är viktigt att notera att flera
av de möjliga sätt på vilket staten kan välja att stödja elsystemet
inte innebär direkta offentligfinansiella effekter då finansieringen
sker genom olika typer av avgifter. Detta gäller t.ex. utbyggnad av
elnätsinfrastruktur såväl på land som till havs. Elcertifikatssystemet
utformades också för att stödja förnybar energiproduktion utan att
påverka de offentliga finanserna direkt.
```
#### 9.5.2 Övriga konsekvenser

```
Samhällsekonomiska konsekvenser
```
```
Förslagen bedöms stärka den samhällsekonomiska effektiviteten
eftersom de väntas leda till ett mer samhällsekonomiskt effektivt
elsystem. Det bedöms ske genom en ökad grad av konsekvens-
analys, en effektivare besluts- och planeringsprocess och en ökad
långsiktighet. I de fall det bedöms lämpligt med statligt stöd för
att få till stånd ökade investeringar i elsystemet ska sådana ske där
samhällsekonomiska bedömningar finner att så är lämpligt.
```
(^11) Dillénutredningen har t.ex. en utförlig redogörelse för hur deras förslag till statligt stöd
för utbyggnad av nya kärnkraftsreaktorer skulle påverka de offentliga finanserna (Fi 2023:F).


**SOU 2025:96 Energiförsörjning**

**Övriga konsekvenser**

Förslagen bedöms inte ha någon direkt betydelse för den kommunala
självstyrelsen. Förslag som underlättar utbyggnad av elproduktion,
t.ex. vindkraft, kan eventuellt i ett senare skede få sådan påverkan
beroende på utformning. Sysselsättningen inom anläggningsbranschen
skulle ev. kunna påverkas positivt om en större utbyggnad av el-
systemet skulle ske. Detsamma gäller sysselsättningen specifikt i
energisektorn. Förslagen och bedömningarna bedöms dock inte få
några effekter på den allmänna sysselsättningsnivån.



### 10 Bostadsmarknaden

### 10.1 Inledning

I Produktivitetskommissionens delbetänkande diskuteras och be-
skrivs bostadsmarknadens påverkan på produktivitetstillväxten
(SOU 2024:29). I delbetänkandet lämnades framför allt förslag
som påverkar möjligheten till produktivitetsfrämjande nybyggna-
tion och ökad produktivitet inom byggbranschen. Kommissionen
konstaterade dock att nybyggnation endast står för en liten del av
stocken bostäder. 2024 lämnades t.ex. startbesked för byggandet av
28 350 lägenheter. Samtidigt finns nästan 5,3 miljoner bostäder i
det redan befintliga beståndet (SCB, 2025h). Nybyggnationen står
alltså för ett tillskott på cirka 0,5 procent av stocken. I detta slut-
betänkande lämnas därför främst förslag som syftar till att förbättra
utnyttjandet av det befintliga beståndet.

##### till produktivitetstillväxten 10.1.1 Bostadsmarknadens koppling

I Produktivitetskommissionens delbetänkande (SOU 2024:29)
konstateras bl.a. att en fungerande bostadsmarknad och ett varierat
utbud av bostäder vad gäller t.ex. läge, storlek och upplåtelseform
bidrar till arbetskraftens rörlighet och företags möjlighet att rekry-
tera. I delbetänkandet konstateras också att bygg- och anläggnings-
branschen utgör en betydande del av svenskt näringslivs totala pro-
duktion. Produktivitetsutvecklingen i branschen påverkar därför
produktivitetstillväxten i ekonomin som helhet.
Regleringen av bostadsmarknaden påverkar också hur tätt män-
niskor väljer att bo samt företags lokaliseringsbeslut och möjlighet


**Bostadsmarknaden SOU 2025:96**

```
att bilda kluster. Det är väl belagt att s.k. agglomerationseffekter
är en viktig förklaring till ökad produktivitet.^1
```
### 10.2 Läget på den svenska bostadsmarknaden

#### 10.2.1 Bostadsbrist?

```
Bengtsson (1992, s. 12) definierar bostadsbrist som ”ett tillstånd
där någon eller några människors boendestandard är lägre än vad
som är önskvärt enligt någon norm”. Denna norm kan vara såväl
marknadsbaserad som politisk. Med det förstnämnda avses att
någon eller några människors bostadsstandard är lägre än vad som
motsvarar deras efterfrågan; med det sistnämnda avses att någon
eller några människors bostadsstandard är lägre än vad som mot-
svarar deras behov. Vad som ska anses vara ett ”behov” kräver i
sin tur ytterligare definitioner (se mer nedan).
Värt att notera är också att det på många sätt inte finns en (1)
bostadsmarknad, utan att denna snarare kan beskrivas som en serie
överlappande delmarknader, som skiljer sig åt med avseende på bl.a.
lokalisering, bostadstyp, boendeform, ålder, kvalitet och finansiering
(Boverket, 2020).
```
```
Efterfrågebaserad bostadsbrist på hyresmarknaden
```
```
Boverket (2020) konstaterar att bostadsbrist ur ett marknads-
perspektiv innebär att bostadspriser eller hyror ligger under den
nivå där utbud och efterfrågan möter varandra.^2
```
(^1) Långtidsutredningen 2019 (SOU 2019:65) och Tillväxtanalys (2017a) sammanfattar en del
av litteraturen på området. Se även Duranton och Puga (2020). Ökad täthet kan dock också
vara förknippat med vissa kostnader, i form av t.ex. trängsel, luftföroreningar och ökad sår-
barhet för pandemier. Även om innovationer inom t.ex. digital informationsteknik och en
utbyggd infrastruktur kan minska vissa av täthetens fördelar finns fortsatt starka tecken på
den ekonomiska vikten av närhet och täthet (Rosenthal och Strange, 2020).
(^2) Möjliga indikatorer på att en sådan brist föreligger är att hushåll står i kö hos bostadsför-
medlingar och mäklare för att hyra eller köpa bostad, att andelen vakanser i hyresbeståndet
är liten och antalet bostäder till salu är få, att andrahandshyror är högre än förstahandshyror
och att förstahandskontrakt har ett värde och skulle kunna säljas samt att priset för en
bostad är markant högre än produktionskostnaden. År 2023 var mer än 800 000 personer
registrerade hos Bostadsförmedlingen i Stockholm (Bostadsförmedlingen, 2024). Av dessa
bedömdes mer än 100 000 personer vara aktiva. Den genomsnittliga kötiden för att få en
icke-nyproducerad lägenhet var 10,2 år i hela länet. Kötiden varierar dock kraftigt mellan
områden.


**SOU 2025:96 Bostadsmarknaden**

Ett sätt att få en bild av den eventuella marknadsbaserade bostads-
bristen på hyresmarknaden är att försöka uppskatta skillnaden
mellan den faktiska hyresnivån och den hyresnivå som hade upp-
stått vid en mer marknadsbaserad hyressättning. De analyser som
gjorts kring detta visar att en friare prisbildning generellt hade
inneburit högre hyresnivåer.^3 Skillnaderna mellan olika regioner
och städer är dock betydande, där differensen är som störst i attrak-
tiva lägen i större städer. Det bör också noteras att skillnaderna
mellan mer marknadsbaserade hyror och de hyresnivåer som per-
soner som hyr i andra hand eller som är inneboende betalar tro-
ligen är mindre jämfört med skillnaden för de med ett förstahands-
kontrakt.
Även inom vissa andra segment, t.ex. vad gäller småhus, finns det
tecken på en bostadsbrist som skulle kunna anses vara marknads-
baserad, i bemärkelsen att människors betalningsvilja inte tillåts slå
igenom fullt ut på byggandet.^4

**Ingen generell behovsbaserad bostadsbrist**

Boverket (2020) argumenterar för att behovsbaserade mått är att
föredra framför efterfrågebaserade mått. I Boverkets (2024) bostads-
marknadsenkät uppger 148 kommuner att de har ett underskott på
bostäder.^5 Andelen kommuner som uppger att de har ett under-
skott har dock minskat kraftigt de senaste åren.

(^3) Se t.ex. Boverket (2013), Donner (2024), Finanspolitiska rådet (2019) och Hyresgäst-
föreningen (2021). Observera att analysen i Boverket (2013) är relativt gammal och bygger
på än äldre indata från bl.a. SOU 2000:33.
(^4) Boverket (2012) använder exempelvis en delvis annan definition av marknadsbaserad
bostadsbrist och försöker beräkna hur beståndet av småhus hade behövt förändras för att
eliminera de prisökningar som skett sedan 2003 p.g.a. befolkningsökningen. Att identifiera
när marknaden är i jämvikt är dock inte trivialt utan har t.ex. skapat en debatt om huruvida
svensk bostadsmarknad präglas av en bubbla eller ej, med vidare implikationer för vad som
är en rimlig penningpolitik samt hur makrotillsynen ska utformas (Svensson, 2020; 2023).
Emanuelsson (2015) refererar till studier som visar att tobins q – förhållandet mellan mark-
nadspriset på en befintlig bostad och den totala kostnaden för att producera en ny likartad
bostad – är högre än 1 i ett relativt stort antal kommuner. Även Jörnmark (2024) argumen-
terar för att tobins q för småhus har ökat i delar av landet.
(^5) Det är dock inte uppenbart vilken vikt man bör fästa vid sådana enkätundersökningar.
Olika kommuner kan exempelvis använda olika underlag eller analysverktyg för att bedöma
bostadsmarknaden. Därtill är det inte osannolikt att många kommuner strävar efter en
positiv befolkningsutveckling (Nilsson, 2012), vilket kan påverka deras bild av bostadsbehovet.


**Bostadsmarknaden SOU 2025:96**

```
Figur 10. 1 Kommunernas bedömning av bostadsmarknadsläget
```
```
Anm.: 2013 och 2024 ändrades frågeställningen något.
Källa: Boverket (2024, 2025a).
```
```
Boverket (2023a) presenterar åtta olika mått som ger en bild av
huruvida det rådet bostadsbrist på en viss ort:^6
```
- ansträngd boendeekonomi,
- ansträngd boendeekonomi baserat på kvar att leva på-kalkyler
    (KALP),

(^6) De första två måtten försöker uppskatta hur många hushåll som inte har möjlighet att
betala boende och egen konsumtion. Konsumtionsbehovet i det första måttet utgår från den
s.k. riksnormen, medan det andra måttet baseras på bankernas kvar att leva på-kalkyler (KALP).
Måttet över trångboddhet baseras på ett antal kriterier kring antal rum och boendearea för
olika hushållstyper. Människor kan dock vara trångbodda av olika skäl. Vissa kan t.ex. välja
att bo trångt, men i ett mer attraktivt läge. Det fjärde måttet kombinerar därför måtten över
ansträngd boendeekonomi och trångboddhet, för att försöka identifiera hushåll som i lägre
utsträckning kan ha valt att bo trångbott trots att de har andra alternativ. Indikatorn som
handlar om hur ofta ett hushåll flyttar är tänkt att fånga in en osäker boendesituation och
mäts som att en person i hushållet har flyttat minst en gång per år de senaste tre åren. En
hög flyttfrekvens kan dock ha andra orsaker än att hushållet at svårt att hitta ett permanent
boende och en låg flyttfrekvens kan också indikera svårigheter för hushåll att anpassa sitt
boende. Med hemmaboende vuxna barn avses barn som är 25 år eller äldre. För att försöka
fånga antalet hushåll som har mer långvariga problem med sin boendesituation mäter Boverket
också s.k. återkommande problem. För att klassas som ett hushåll med återkommande
problem krävs att hushållet uppfyller kriteriet för minst ett av följande mått två år i rad: det
första måttet för ansträngd boendeekonomi, trångboddhet, flyttar ofta eller om hushållet har
hemmaboende vuxna barn. Om ett hushåll exempelvis har ansträngd boendeekonomi ett år
och följande år är trångbott anses det ha återkommande problem.
**0
50
100
150
200
250
300
2001200220032004200520062007200820092010201120122013201420152016201720182019202020212022202320242025
Brist (tom 2013), underskott Balans Överskott Uppgift saknas**


**SOU 2025:96 Bostadsmarknaden**

- trångboddhet,
- trångbodda och ansträngd boendeekonomi, 2 mått,
- flyttar ofta,
- hemmaboende vuxna barn,
- återkommande problem.

**Figur 10. 2 Mått på bostadsbrist**

Anm.: Avser andelen hushåll.
Källa: Boverket (2025b).

De olika måtten på bostadsbrist som Boverket redovisar har varit
relativt stabila det senaste decenniet. Undantaget är andelen hushåll
med ansträngd boendeekonomi baserat på KALP, som har uppvisat
en fallande trend. Måtten på bostadsbrist skiljer sig dock mellan
grupper och regioner.^7
I Boverket (2025a) ombeds kommunerna att rapportera hur väl
behovsuppfyllelse av bostadssituationen för invånarna är på en
sexgradig skala, där ett är sämst och sex är bäst. Cirka 15 procent
av kommunerna anger en etta eller tvåa medan marginellt fler anger

(^7) Andelen trångbodda hushåll med ansträngd boendeekonomi enligt KALP är t.ex. 0,5 pro-
cent i Vellinge medan den är 7,1 procent i Botkyrka.
**0%
5%
10%
15%
20%
25%
30%
35%
12 13 14 15 16 17 18 19 20 21 22 23
Ansträngd ekonomi Ansträngd ekonomi (KALP)
Trångbodda Trångbodda + ansträngd ekonomi
Trångbodda + ansträngd ekonomi (KALP) Upprepade flyttningar
Hemmaboende vuxna barn Återkommande problem**


**Bostadsmarknaden SOU 2025:96**

```
en femma eller en sexa. En stor andel av kommunerna, knappt sju
av tio, uppger en trea eller fyra.
Om man i stället studerar hur boendeytan per person har ut-
vecklats kan man konstatera att den genomsnittliga bostadsarean
per person har varit konstant sedan 2012 (SCB, 2025i). Studeras en
längre tidsperiod kan det konstateras att trångboddheten för många
hushåll sjönk kraftigt mellan 1975 och 1990 (SCB, 1997).^8 Trång-
boddheten påverkas av vilket mått som används och varierar kraftigt
såväl mellan länder som mellan grupper inom länder. Enligt ett
relativt vanligt mått på trångboddhet ligger Sverige ungefär på
samma nivå som EU-snittet, men högst i Norden.^9
```
```
Figur 10. 3 Andel trångbodda, procent av befolkningen 2024
```
```
Källa: Eurostat (2025a).
```
(^8) Trångboddhet mäts här enligt vad som kallas ”norm 2”, som definierar hushåll som trång-
bodda om det bor fler än två personer per rum, kök och ett rum exkluderat. Ett annat mått
på bostadsbrist är sängplatser per person. Emanuelsson (2015) visar att 2015 fanns det ett
kumulativt överskott av sängplatser i Sverige, medan det rådde lokal brist i Stockholm.
(^9) Måttet som Eurostat använder innebär att en person anses bo trångt om det inte finns
minst ett rum för hushållet, ett rum per par i hushållet, ett rum för varje ensamstående
person över 18 år, ett rum per par av ensamstående personer av samma kön som är mellan
12 och 17 år, ett rum per person mellan 12 och 17 år som inte inkluderats i tidigare kategorier
samt ett rum per par barn under 12 år.
**0
5
10
15
20
25
30
35
40
45
CYPMALNEDIRLBELLUXESPFINDENFRASLOPORGERAUTHUNCZKSWEESTITALITGRESVKCROPOLBULLATROM**


**SOU 2025:96 Bostadsmarknaden**

Med samma mått är trångboddheten i Sverige 10,1 procent för
personer över 18 år som är födda i Sverige. Motsvarande siffra
för personer som är födda utanför EU är 35,2 procent (Eurostat,
2025b).^10 Riksrevisionen (2024a) visar att för gruppen som har
bostadsbidrag har trångboddheten ökat.
Eklund (2016) jämför antalet bostäder med befolkningsutveck-
lingen. Enligt Eklund är en rimlig tumregel att antalet färdigställda
bostäder bör öka med ungefär hälften av befolkningstillväxten.

**Figur 10. 4 Bostadsbyggande och befolkningsökning**

Källa: SCB (2025e; 2025g).

Bostadsbyggandet och befolkningsutvecklingen har utvecklats i
olika takt under olika tider. Under 70- och 80-talet byggdes det
bostäder i en takt som var högre än befolkningsökningen. Från
mitten av 00-talet växte befolkningen i stället snabbare än bostads-
byggandet. Sedan 2023 är tillskottet av bostäder högre än befolk-
ningsökningen.

(^10) Om man studerar specifikt boende i flerbostadshus och använder ett något mindre maxima-
listiskt mått är trångboddheten för hela populationen 16,5 procent (Hurvibor, 2024). För
personer födda i Sverige är den 11,7 procent medan den för personer som är födda i Afrika
är 40,6 procent.
**0
20 000
40 000
60 000
80 000
100 000
120 000
140 000
160 000
1969197219751978198119841987199019931996199920022005200820112014201720202023
Bostadsbyggande Befolkningsökning**


**Bostadsmarknaden SOU 2025:96**

```
Partiell bostadsbrist avseende vissa upplåtelseformer och lägen
```
```
Det är svårt att hävda att svensk bostadsmarknad som helhet lider
av ett kroniskt efterfrågeöverskott. Inom vissa delar av beståndet
förefaller det dock finnas ett sådant långsiktigt efterfrågeöverskott.
Främst rör det hyresrätter i attraktiva lägen i det äldre beståndet i
storstäder, där utbud och efterfrågan inte tillåts mötas med bl.a.
köbildning som följd.
När det gäller behovsbaserade mått på bostadsbrist finns en viss
bostadsbrist. Läget skiljer sig dock relativt kraftigt mellan olika
delmarknader. Det handlar bl.a. om skillnader mellan boende i
småhus respektive flerbostadshus, mellan inrikes och utrikes födda,
mellan personer med hög respektive låg inkomst samt mellan kom-
muner i olika delar av landet.
På längre sikt är prognoser över bostadsbristen mycket osäkra,
då de bygger på antaganden om bl.a. flyttmönster, nativitet och
migrationsflöden. I detta betänkande lämnar Produktivitetskom-
missionen ett antal förslag som kommissionen bedömer ökar förut-
sättningarna för att bostadsmarknaden ska fungera bättre, oavsett
den framtida utvecklingen av behov och efterfrågan.
```
#### 10.2.2 Segregation

```
Segregation – vad avses?
```
```
Även begreppet ”boendesegregation” kan avse olika saker och därför
mätas på olika sätt.^11 Etnisk, socioekonomisk och demografisk
boendesegregation är några av de mest studerade områdena (Boende-
segregationsutredningen, 2023; Örstadius, 2022).^12
Den ekonomiska forskningen om segregationens effekter,
inklusive så kallade grannskapseffekter, är tämligen omfattande.^13
```
(^11) Som Boverket (2023c) konstaterar avses generellt ett relationellt förhållande och alltså inte
villkoren i ett specifikt geografiskt område.
(^12) Även inom dessa områden påverkas dock resultaten av vilka variabler som används och hur
de definieras samt vilka statistiska metoder som används för att jämföra relationen mellan de
olika polerna. Ett klassiskt problem inom segregationsteori är t.ex. att den uppmätta graden
av segregation beror på hur det geografiska området delas upp (Forte, 2017). Generellt
framstår segregationen som mindre om det studerade området delas upp i färre områden.
Även när man har bestämt sig för vilken typ av segregation som ska studeras, var den ska
studeras och hur den ska studeras kvarstår frågan om vad en optimal segregation är. Här kan
såväl politiska preferenser som privata sådana – om segregationen är självvald eller påtvingad

- spela viss roll.

(^13) Se t.ex. Andersson m.fl. (2024) för en introduktion och vidare referenser.


**SOU 2025:96 Bostadsmarknaden**

Effekterna kan vara såväl negativa som positiva. Att växa upp i ett
område präglat av lägre självförsörjning kan t.ex. leda till sämre
arbetsmarknads- och utbildningsutfall. Samtidigt kan det vara positivt
att växa upp med människor som har en liknande bakgrund, exem-
pelvis eftersom det kan ge förebilder och kontaktnät.

**Ökar segregationen?**

Mot bakgrund av det ovanstående är det inte förvånande att ut-
vecklingen av segregationen kan beskrivas på olika sätt. Generellt
kan det dock konstateras att den socioekonomiska boendesegrega-
tionen har ökat de senaste decennierna (Boverket, 2023b). Boverket
gör också en uppdelning av bostadsområden i fem områdeskategorier,
baserat på deras socioekonomiska förutsättningar. Sedan 2011 har
andelen personer som bor antingen i områden med socioekonomiska
utmaningar eller goda socioekonomiska förutsättningar ökat, medan
andelen socioekonomiskt blandade områden har minskat betydligt.

#### 10.2.3 Den svenska hyresregleringen

Sammanfattat och förenklat bygger det svenska hyressättnings-
systemet i regel på förhandlingar mellan å ena sidan Fastighets-
ägarna och Sveriges Allmännytta och, å andra sidan, Hyresgäst-
föreningen.^14 Kommer parterna inte överens är det möjligt för
hyresvärden att komma överens med de enskilda hyresgästerna.
Lyckas inte detta kan frågan hänskjutas till hyresnämnd. Där kan
det i sin tur utses en särskild skiljeman (prop. 2021/22:277). Pröv-
ningen av vad som är en skälig hyra utgår från de s.k. bruksvärdes-
reglerna. Hyran prövas mot hyran i lägenheter med samma bruks-
värde, där hyran är satt i kollektiva förhandlingar. Bruksvärdesreglerna
syftar till att lägenheter med samma bruksvärde inte ska ha påtag-
ligt skilda hyresnivåer. Faktorer som påverkar bruksvärdet kan
delas in i tre kategorier:^15

(^14) Se SOU 2021:50 och SOU 2021:58 för en mer heltäckande beskrivning av systemet.
(^15) Exempel på faktorer inom den första kategorin är lägenhetens storlek, planlösning och
hur många rum den har. Exempel på faktorer inom den andra kategorin är tillgång till hiss,
tvättstuga och garage. Den tredje kategorin innehåller t.ex. faktorer som närhet till allmänna
kommunikationer och boendemiljöns kvalitet.


**Bostadsmarknaden SOU 2025:96**

1. Lägenhetens beskaffenhet.
2. Förmåner.
3. Övriga faktorer.

```
Vid prövning av hyresnivån tas ett relevant jämförelseunderlag
fram, bl.a. baserat på ort, och hyresnivån i de aktuella lägenheterna
jämförs med de i jämförelseunderlaget.
Regler för bl.a. hyressättning i nya lägenheter samt vid andra-
handsuthyrning skiljer sig från vad som beskrivs ovan.^16
```
### 10.3 Ineffektivt utnyttjande av beståndet m.m.

#### 10.3.1 En dåligt fungerande hyresmarknad

```
Att priskontroller i form av reglerade hyror skapar problem har
diskuterats länge (Bentzel m.fl., 1963). Finanspolitiska rådet (2019,
s. 4) konstaterar att hyresmarknaden fungerar dåligt och pekar
bl.a. på att ”efterfrågan på bostäder överstiger utbudet i de flesta av
landets kommuner, köerna hos de allmänna bostadsförmedlingarna
är rekordlånga, utnyttjandet av det befintliga beståndet är ineffek-
tivt och fördelningen av hyresbostäder sker till väsentlig del genom
kontakter, fusk och olaglig försäljning av hyresavtal”.^17
När hyressättningssystemets samhällsekonomiska effekter disku-
teras brukar dess effekt på följande områden särskilt lyftas fram:
```
- Bostadsbyggande och underhåll.
- Utnyttjandet av det befintliga beståndet.
- Sätt att kringgå regelverket genom ombildning, fusk och svart-
    kontrakt.
- Inkomstfördelning och segregation.

(^16) Presumtionshyror m.m. beskrivs bl.a. i Produktivitetskommissionens delbetänkande
(SOU 2024:29).
(^17) Det råder ibland viss förvirring kring vad som avses med ett ”ineffektivt” nyttjande
av beståndet. Ibland avser begreppet överkonsumtion av bostadsyta, ibland att betalnings-
viljan inte tillåts påverka fördelningen av bostäder, med välfärdsförluster som följd. När
det gäller överkonsumtion av bostadsyta är det inte alls uppenbart att detta problem är
störst på hyresmarknaden. En högre och mer neutral fastighetsskatt skulle motverka
denna typ av överkonsumtion inom andra upplåtelseformer.


**SOU 2025:96 Bostadsmarknaden**

**Hyresmarknadsregleringen har begränsad
effekt på nybyggnation**

Såväl Finanspolitiska rådet (2019) som Boverket (2013) konsta-
terar att reglerade hyror kan minska nyproduktionen. Det kan t.ex.
vara fallet om den s.k. presumtionshyran understiger marknads-
hyran. Därtill gäller presumtionshyrorna endast under en begränsad
tid, vilket kan skapa osäkerhet för investeraren.^18
Produktivitetskommissionen bedömer att effekten av hyres-
marknadsregleringen på nybyggnationen är begränsad, men negativ.
Som kommissionen konstaterade i sitt delbetänkande kan dock
systemet med presumtionshyror vara kostnadsdrivande och därmed
produktivitetshämmande för byggbranschen.
Hyresmarknadsregleringens fokus på bruksvärdet kan därtill
innebära att investeringar som ökar bruksvärdet gynnas framför
investeringar som ökar hyresgästens betalningsvilja, varför regler-
ingen troligen leder till samhällsekonomiskt ineffektiva investe-
ringar i t.ex. renoveringar (Lind, 2015).

**Hyresmarknadsregleringen leder till ett ineffektivt
utnyttjande av beståndet**

Som nämnts ovan utgör nybyggnation en mycket liten del av det
totala antalet tillgängliga bostäder. Finanspolitiska rådet (2019)
konstaterar därför att det ur samhällsekonomisk synpunkt är sär-
skilt viktigt att beståndet kan utnyttjas så effektivt som möjligt.
Produktivitetskommissionen bedömer att hyresmarknadsregler-
ingen i sin nuvarande utformning leder till ett ineffektivt utnyttjande
av det befintliga beståndet och att detta medför betydande välfärds-
förluster.^19 Utöver de statiska välfärdsförlusterna är det också troligt

(^18) Boverket (2013) konstaterar att även om skillnaden mellan presumtionshyror i nyproduk-
tion och marknadshyror är låg, skapas ett gap mellan hyrorna i nya och gamla lägenheter.
Detta gap ökar risken med att investera i nya lägenheter eftersom det främst är de nya
lägenheterna som blir lediga om efterfrågan sjunker.
(^19) Boverket (2013) konstaterade t.ex. att ett ineffektivt nyttjande av beståndet utgör lejon-
parten av välfärdsförlusten som följer av hyresmarknadsregleringen. Donner (2024) bedömer
att hyresnivåerna i Stockholm understiger en kontrafaktisk marknadshyra med cirka 36 pro-
cent, vilket gör att hushåll hyr 0,28 fler rum än de annars hade gjort. I ett kontrafaktiskt
scenario hade det befintliga beståndet kunnat rymma drygt 20 procent fler personer. Hyres-
regleringen minskar alltså tillgången till hyresrätter och leder till ökad gleshet, vilket ur ett
produktivitetsperspektiv är olyckligt. Önskan om ökad täthet och minskad överkonsumtion


**Bostadsmarknaden SOU 2025:96**

```
att dagens reglering medför negativa dynamiska effekter på ekono-
mins funktionssätt. Många företagare vittnar t.ex. om att den dåligt
fungerande bostadsmarknaden är ett hinder för deras rekryteringar.^20
Inte minst s.k. scale up - företag är beroende av möjligheten att snabbt
rekrytera högkvalificerad arbetskraft, såväl nationellt som inter-
nationellt. En trögrörlig bostadsmarknad riskerar därför att ha
negativa effekter på svenska företags möjligheter att växa och kon-
kurrera.
```
```
Dagens hyresreglering skapar incitament
för ombildning, fusk och subventioner
```
```
Det är väl belagt att dagens hyresmarknadsreglering skapar incita-
ment för ombildningar. Detta minskar tillgången till hyresrätter,
vilket är problematiskt.
Långa bostadsköer och stora orealiserade värden skapar incita-
ment för människor att på olika sätt ta sig runt regleringen. Det
kan t.ex. handla om otillåten andrahandsuthyrning, handel med
hyreskontrakt eller rena bedrägerier (Bokriskommittén, 2014).^21
Även andra metoder, som t.ex. uthyrning via juridiska personer,
kan potentiellt användas för att förenkla förmedlingen av personal-
bostäder, delningsbostäder m.m. Det pågår för närvarande såväl
rättsliga tvister som utredningar ämnade att klargöra regelverket
för sådana upplägg (SOU 2025:65). Denna typ av uthyrning är bl.a.
tänkt att hantera vissa av de negativa effekterna på t.ex. rörlighet
och flexibilitet som dagens reglering ger upphov till.
Faust och Karreskog (2017) konstaterar att hyresmarknads-
regleringens effekt på bl.a. nyproduktion kan leda till att kommun-
politiker subventionerar hyresrätter genom t.ex. förmånliga tomt-
```
```
kan dock ibland hamna i konflikt med vissa behovsbaserade mål kring trångboddhet. Även
Finanspolitiska rådet (2019) och Andersson och Söderberg (2012) bedömer att de samhälls-
ekonomiska vinsterna av ett mer effektivt utnyttjande av det befintliga beståndet är stora.
Att byta bostad på attraktiva hyresmarknader sker inte sällan genom byteshandel. Bytes-
handel präglas generellt av ineffektivitet och höga transaktionskostnader. Det kan leda till
lägre rörlighet och i förlängningen till en sämre matchning på arbetsmarknaden.
```
(^20) Se t.ex. Stockholms Handelskammare (2022).
(^21) Av naturliga skäl är det svårt att uppskatta förekomsten av fusk, som t.ex. handel med
hyreskontrakt. De försök som gjorts tyder dock på att sådan handel är relativt vanligt
förekommande (SOU 2017:86).


**SOU 2025:96 Bostadsmarknaden**

rättsavtal.^22 I sådana fall är det kommuninvånarna och skattebetalarna
som får betala för hyresmarknadsregleringens snedvridande effekter.

**Hyresregleringen är ett ineffektivt sätt att minska segregationen**

Den generella bilden i den litteratur som försöker studera hyres-
regleringens påverkan på segregationen i olika dimensioner är att en
mer marknadsbaserad hyressättning kan leda till något högre grad
av inkomstmässig segregation, men att det inom gruppen hyres-
gäster är de med högre inkomster som skulle påverkas mest nega-
tivt.^23 Hyresreglering är ett ineffektivt verktyg för att minska den
inkomstmässiga segregationen.^24 Den kan också i vissa fall öka
segregationen i andra dimensioner.^25
Finanspolitiska rådet (2019, s. 23) konstaterar t.ex. att det nu-
varande systemet ”är ett trubbigt instrument för fördelningspolitik.”
Bokriskommittén (2014, s. 20–21) drar följande slutsats:

```
Slutsatsen är att hyresregleringen inte nått sina mål. Den har inte
förmått bryta segregationen vad gäller inkomster – samtidigt som den
kan ha förvärrat segregationen vad gäller härkomst. Första och andra
generationens invandrare missgynnas. Hyresregleringen uppfyller
alltså inte det mål som brukar anges som det främsta argumentet för
dess existens.
```
##### boendeformer 10.3.2 Skattemässig snedvridning mellan

Produktivitetskommissionen konstaterade i sitt delbetänkande
(SOU 2024:29) att neutraliteten i bostadsbeskattningen bör öka.
Att hyresrätter är skattemässigt missgynnade i förhållande till fram-
för allt bostadsrätter är välkänt.^26 Dagens bristande neutralitet ger
enligt Englund (2020, s. 11) ”incitament att bygga stort och dyrt i
exklusiva lägen och attraktiva regioner, snarare än billigare och

(^22) Det finns även andra skäl till att sådana avtal används. Det kan t.ex. vara ett sätt att
kompensera för effekterna av den icke-neutrala bostadsbeskattningen, där hyresrätten är
missgynnad.
(^23) Donner och Kopsch (2023), Donner m.fl. (2017), Enström Öst m.fl. (2014) och Finans-
politiska rådet (2019).
(^24) Fridell och Brogren (2006), Glaeser (2003), Hermansson och Song (2024), Lind och
Hellström (2003).
(^25) Enström Öst m.fl. (2014) och Eriksson och Lind (2003).
(^26) Se t.ex. Bengtsson och Kopsch (2018), Bokriskommittén (2014), Englund (2020), Finans-
politiska rådet (2019), Hansson (2022) samt Waldenström m.fl. (2018).


**Bostadsmarknaden SOU 2025:96**

```
enklare i mer ordinära lägen.” Den ökar också trycket på att om-
vandla hyresrätter till bostadsrätter. En ökad neutralitet skulle
alltså kunna bidra att lösa några av de problem som diskuterats
vad gäller t.ex. behovet av att bygga också för hushåll med lägre
inkomst och undvika samhällsekonomiskt skadliga ombildningar.
En fastighetsskatt som inte gynnar dyra och stora bostäder i för-
hållande till billiga och mindre bostäder skulle också i vissa fall
kunna frigöra bostadsyta och då bidra till bättre fungerande flytt-
kedjor. Det skulle i sin tur kunna öka rörligheten och dynamiken
på bostadsmarknaden. Det vore i förlängningen bra för arbets-
kraftens rörlighet och produktiviteten i svenskt näringsliv.
```
#### 10.3.3 Sammanfattning av problembilden

```
Att den svenska hyresmarknaden fungerar dåligt och bör reformeras
är väl belagt. Internationella organisationer som t.ex. IMF (2024b)
och OECD (2023, 2025) har länge rekommenderat Sverige att
reformera sin modell för hyressättning och minska inslaget av
reglerade hyror.^27
Produktivitetskommissionen bedömer att den nuvarande regler-
ingen bidrar till samhällsekonomisk ineffektivitet. Det befintliga
beståndet används ineffektivt, matchningen på arbetsmarknaden
försämras och nyproduktionen minskar. Möjligheten för unga att
bilda familj och utländsk arbetskraft att flytta till Sverige skadas
och rörligheten för arbetskraften försämras, jämfört med ett mer
marknadsbaserat system. Dagens reglering leder också till fusk och
försök att på andra sätt kringgå regelverket. Regleringen är därtill
inte ett effektivt verktyg för att nå de bostadspolitiska målen. Det
är inte osannolikt att regleringen delvis är ett resultat av ett infly-
tande från särintressen och beror på att den ger upphov till kon-
centrerade vinster och utspridda förluster.^28 Därmed utgör regler-
```
(^27) OECD:s (2023, 2025), förvisso schablonartade, simuleringar av effekten av minskad
hyresreglering och enklare byggregler indikerar substantiella positiva effekter på såväl BNP
som de offentliga finanserna.
(^28) Det kan t.ex. noteras att Hyresgästföreningen har rätt att ta ut en s.k. hyressättningsavgift,
som inbringar ca. 200–300 miljoner kronor per år. De boende i de områden som har störst
hyressubvention i förhållande till en potentiell marknadshyra är generellt röststarka och kan
ha en oproportionerligt stor möjlighet att påverka politiken. Detta är exempel på starka
aktörer som gynnas av dagens system och som inte nödvändigtvis har hela samhällets bästa
för ögonen.


**SOU 2025:96 Bostadsmarknaden**

ingen ett regleringsmisslyckande.^29 Av dessa anledningar bör systemet
reformeras.

### 10.4 Bedömningar och förslag

#### 10.4.1 En reformerad hyresmarknad

**Förändrad hyresreglering i det befintliga beståndet**

```
Förslag: Reformera och omreglera hyressättningsmodellen. Hyres-
sättningen görs mer efterfrågebaserad och ger potentiella och
nuvarande hyresgästers preferenser ett ökat genomslag. Den nya
modellen fasas in stegvis, genom att ett tak för maximal årlig
hyreshöjning införs. Modellen innebär att besittningsskyddet
förblir starkt. Skatten på vissa hyresfastigheter höjs tillfälligt.
Åtgärder som minskar segregationen bör övervägas.
```
Eftersom hyresregleringen och bruksvärdessystemet har diskuterats
i många decennier finns flera förslag till förändringar.^30 Det finns
också flera internationella exempel på hur tidigare hårt reglerade
hyresmarknader har omreglerats för att minska de negativa effek-
terna som följer av t.ex. prisregleringar.^31
Givet den stora betydelse som boendet har för den enskilde bör
en övergång till ett omreglerat system ske gradvis. Utbudet av bo-
städer är också trögrörligt och bostadsmarknaden kan bäst beskrivas
som en sökmarknad, med viss friktion. Även detta talar för att
övergången till ett nytt system bör ske kontrollerat. I likhet med
t.ex. Finanspolitiska rådet (2019) anser Produktivitetskommissionen
att besittningsskyddet fortsatt bör vara starkt.^32
Produktivitetskommissionen bedömer att det förslag som skisseras
av Bokriskommittén (2014) i grunden är väl avvägt. Det innebär att

(^29) Se avsnitt 3.3.4 i Produktivitetskommissionens delbetänkande (SOU 2024:29).
(^30) Se t.ex. Andersson (2016), Arvidsson (1968), Bustos och Örjes (2017), Bokriskommittén
(2014), Eklund (2016), Faust och Karreskog (2017), Finanspolitiska rådet (2019), Kopsch
(2019a), Lind (2000), Lindbeck (1972; 2017), SOU 2012:88 och SOU 2015:48.
(^31) Se t.ex. Bokriskommittén (2014) och Kopsch (2019b) för en internationell utblick.
(^32) T.ex. Bengtsson (2025) argumenterar för att det övergripande målet för dagens system
är att utgöra en skyddslagstiftning för de boende och använder denna utgångspunkt för att
kritisera Produktivitetskommissionens tidigare förslag. Kommissionen fäster stor vikt vid
ett starkt besittningsskydd, men är av uppfattningen att ett sådant kan kombineras med en
omreglering som möjliggör ett samhällsekonomiskt mer effektivt hyressättningssystem.


**Bostadsmarknaden SOU 2025:96**

```
när yngre lägenheter blir lediga har hyresvärd och hyresgäst relativt
stor frihet att komma överens om en hyresnivå. Detta gäller även
vid byten. För äldre lägenheter, där gapet mellan dagens hyres-
nivåer och en mer marknadsbaserad hyresnivå generellt är större,
sätts ett tak för vilka årliga hyreshöjningarna som tillåts, på t.ex.
fem procent. Om en lägenhet i detta äldre bestånd blir ledig får en
ytterligare justering göras, med t.ex. maximalt tio procent. För att
marknaden ska vara välfungerande krävs transparens kring avtals-
villkor, vilket innebär att en databas med lättillgänglig statistik
kring bostadsmarknaden bör byggas upp.^33
På sikt, när hyresnivåerna närmat sig sina nya jämvikter, bör
systemet översiktligt fungera på följande sätt. Vid nya hyresavtal
bör hyressättningen i grunden vara flexibel. För att ge den poten-
tiella hyresgästen ett starkt skydd bör hyresgästens uppsägningstid
vara kort, t.ex. tre månader. Hyrans skälighet ska också kunna
prövas, med utgångspunkt i en bedömning av vad marknadshyran
är. Det måste också vara enkelt för en hyresgäst att anmäla oseriösa
fastighetsägare, som t.ex. inte rättar till fel i tid, till domstol och få
sin hyra sänkt. Hyresgästen bör också alltid ha rätt att få teckna ett
hyresavtal som löper under relativt lång tid, exempelvis 5–10 år.
Under avtalsperioden får inte hyran höjas godtyckligt, utan bör
följa ett index baserat på t.ex. KPI eller utvecklingen av boende-
kostnaden. En sådan indexuppräkning kan förses med ett tak, för
att undvika plötsliga och stora hyreshöjningar. Undantag får göras
vid renoveringar o.d. Hyresgäst och -värd bör ha möjlighet att enas
om hyressänkningar under pågående avtalsperiod. Hyresavtalet ska
som regel kunna förlängas om hyresgästen så önskar. Vid förläng-
ning är hyressättningen återigen flexibel, men en eventuell anpass-
ning till marknadshyran, om den har ökat avsevärt under avtals-
perioden, ska ske gradvis genom att det finns ett tak för maximal
hyreshöjning per år. Taket kan exempelvis vara tio procent per år.
Vid lägenhetsbyte bör hyresnivån kunna justeras till marknads-
hyran momentant.
Kollektiva förhandlingar ska vara möjliga, men inte vara obliga-
toriska enbart för att en part kräver det. Organisationer som före-
träder hyresgäster, exempelvis i deras kontakter med oseriösa fastig-
hetsägare, kan dock fortsatt antas fylla en mycket viktig roll. I många
```
(^33) Ett sådant system måste dock konstrueras på ett sätt som inte underlättar för konkurrens-
begränsande samarbeten eller koordination mellan större hyresvärdar.


**SOU 2025:96 Bostadsmarknaden**

fall kan det vara rationellt för fastighetsägare att vilja förhandla
hyresnivåer kollektivt.
Produktivitetskommissionen bedömer därtill, i likhet med t.ex.
Bokriskommittén (2014), att övergången till ett omreglerat system
kan ske smidigare om den sker samtidigt som regelförenklingar
genomförs för nybyggnation. Då ökar byggföretagens möjligheter
att snabbare erbjuda människor bostäder som de efterfrågar.
Det ovan beskrivna systemet är ett av många möjliga system.
Produktivitetskommissionen bedömer att det viktiga är att grund-
problemet – ett ineffektivt nyttjande av beståndet till följd av en
överreglerad hyressättning – löses, inte att det görs på exakt det
föreslagna sättet.

_Vem ska få ta del av värdeökningen?_

Vid en övergång till ett system likt det som beskrivs ovan skapas
stora värden för fastighetsägarna.^34 I likhet med t.ex. Finanspoli-
tiska rådet (2019) och Bokriskommittén (2014) anser Produkti-
vitetskommissionen att majoriteten av den värdeökning som upp-
står vid en övergång till friare hyressättning bör tillfalla det offentliga
genom att en extra skatt på existerande hyresfastigheter införs.^35
Intäkterna kan då bl.a. användas för att finansiera bostadspolitiska
åtgärder som motverkar vissa av de negativa effekterna av en mer
efterfrågebaserad hyressättning. Kommuner som subventionerar
hyresrätter genom en artificiellt låg tomträttsavgäld kan också över
tid höja denna, vilket leder till ökade kommunala intäkter.

_Åtgärder för att minska segregationen_

En omreglering av modellen för hyressättning kan påverka segrega-
tionen i olika dimensioner. Om effekten beräknas statiskt och för
hela befolkningen missgynnas personer med lägre inkomst mer
relativt personer med högre inkomst. Effekten för betalningssvaga

(^34) Tidigare förslag till reformer har föreslagit olika fördelningar av dessa värden. De kan t.ex.
fördelas mellan fastighetsägare, boende och det offentliga. Andersson och Jonung (2019)
samt Kopsch (2019a) diskuterar olika förslag kring hur hyresgäster kan ta del av värdeökningen.
(^35) Det finns flera sätt på vilket detta kan ske. Bland dessa finns värdestegringsskatt på den
kalkylerade kapitalvinsten, reavinstskatt vid försäljning av tidigare hyresreglerade fastigheter,
skatt på hyreshöjningar och en tillfällig fastighetsskatt.


**Bostadsmarknaden SOU 2025:96**

```
hushåll bör dock inte överdrivas.^36 Det kommer troligen även fram-
gent att vara en utmaning att möjliggöra för hushåll med låga in-
komster att hitta en rimlig bostad till ett rimligt pris. För att bekämpa
boendesegregationen kan och bör flera verktyg användas.^37 Stads-
planeringen bör t.ex. uppmuntra en blandad bebyggelse. Regel-
förenklingar som möjliggör byggandet av enklare bostäder bör
genomföras.^38 Vidare kan ett väl utformat bostadsbidrag öka eko-
nomiskt svaga hushålls möjlighet att efterfråga ett dyrare boende.^39
Produktivitetskommissionen avråder från en politik för social
housing som leder till att ännu fler betalningssvaga hushåll samlas
inom samma avgränsade område. Det är troligt att grannskaps-
effekter m.m. leder till att sådana områden kan bidra till ett för-
djupat utanförskap. Däremot anser kommissionen att det kan vara
värt att pröva system med s.k. inkomstkvoterade bostäder (Lind,
2016).^40 Reglerna kring inkomstkrav och andra krav på potentiella
hyresgäster bör också ses över för att säkerställa att hushåll med
låga inkomster inte utestängs från bostadsmarknaden. Direkta och
riktade byggsubventioner till billigare bostäder bör enbart över-
vägas om övriga åtgärder inte är tillräckliga.
Avslutningsvis bör det noteras att ett ägt boende över tid ofta
är billigare än ett hyrt (Bokriskommittén, 2014). Åtgärder som
möjliggör för fler att äga sitt långsiktiga boende kan därför också
övervägas. Sådana åtgärder bör främst inriktas på bostadsmark-
nadens utbudssida, för att möjliggöra ett billigare byggande. Även
vissa förändringar i den låntagarbaserade makrotillsynen kan genom-
föras.^41 En höjd beskattning av fastigheter kan också frigöra fler
bostäder. Åtgärder som uppmuntrar till överdriven skuldsättning
eller som i allmänhet höjer efterfrågan på bostäder, som t.ex. ett
subventionerat bosparande, bör undvikas.
```
(^36) Se t.ex. Bokriskommittén (2014, s. 43–44) för ett resonemang.
(^37) Se t.ex. Kopsch (2019a) och Lind (2016) för beskrivningar av olika möjliga åtgärder.
(^38) Detta inkluderar bl.a. förändringar av regler som rör bostäders standard och som påverkar
tillgången till byggbar mark.
(^39) Bostadsbidraget bör dock, om målet är att minska segregationen, inte i första hand styra
mot boendets storlek eller standard, utan dess geografiska läge. Regeringen bör därför
överväga om reglerna i 20 § respektive 28 § 97 kap. Socialförsäkringsbalken (SFS 2010:110),
som reglerar vilken boyta som berättigar till bostadsbidrag, skulle kunna justeras ned något.
(^40) Det innebär att fastighetsägare ersätts för att hyra ut vissa lägenheter till subventionerade
hyror. Liknande system finns idag i form av samarbeten mellan kommuner och fastighetsägare.
(^41) Se t.ex. SOU 2024:71.


**SOU 2025:96 Bostadsmarknaden**

**Förenkla ändringar av en byggnads användningsområde**

```
Förslag: Förenkla ändringar av en byggnads användningsområde,
t.ex. när kontorslokaler byggs om till bostäder.
```
Ett sätt att öka utbudet av bostäder inom det befintliga beståndet
är att ändra eller bygga om byggnader så att deras användnings-
område förändras. Det kan t.ex. handla om att kontorslokaler kon-
verteras till bostäder. Ett antal utredningar och regeringsuppdrag
har berört detta tema (SOU 2019:68; Boverket, 2021a, 2021b).
En mer efterfrågebaserad hyressättning i nyproduktion, inklusive
för byggnader som konverteras från lokaler till bostäder, bör möjlig-
göra ett ökat utbud av bostäder. Men det finns också anledning att
se över huruvida regelverken kring ombyggnation och ändring av
ändamål kan förenklas. Regelförenklingar har potential att öka
utbudet av bostäder, minska eventuella hyreshöjningar och bidra
till att fler hushåll ges möjlighet att efterfråga ett boende.^42
Produktivitetskommissionen anser därför att det är bra att Bo-
verket har fått i uppdrag att föreslå lättnader i byggkraven vid ändring
och ombyggnad.^43

#### 10.4.2 Vikten av neutral beskattning...............................

**Avskaffat ROT-avdrag**

```
Bedömning: Beskattningen av bostäder bör vara neutral.
```
```
Förslag: ROT-avdraget avskaffas.
```
Dagens skattesystem missgynnar hyresrätter jämfört med framför
allt bostadsrätter. Förslag om en reformerad fastighetsskatt, sänkt
eller borttagen stämpelskatt, reformerade ränteavdrag m.m. åter-
finns i Produktivitetskommissionens delbetänkande (SOU 2024:29).
Sådana åtgärder skulle öka neutraliteten i skattesystemet.

(^42) Se Produktivitetskommissionens delbetänkande (SOU 2024:29) för en diskussion kring
potentiella regelförenklingar.
(^43) Se Boverket (2025c) för en redovisning av regeringsuppdraget.


**Bostadsmarknaden SOU 2025:96**

```
En annan del av skattesystemet, utöver t.ex. en regressiv fastig-
hetsskatt, som kan antas missgynna rörligheten är ROT-avdraget.
Enligt Hansson m.fl. (2024) bidrar ROT-avdraget till att äldre
personer kan bo kvar längre i hus som inte passar deras livssituation.^44
Detta hämmar flyttkedjor och leder till att yngre samt barnfamiljer
får svårare att köpa större bostäder.
ROT-avdraget syftar bl.a. till att motverka svartarbete och öka
arbetskraftsutbudet hos såväl köpare av ROT-tjänster som i före-
tagen som utför tjänsterna (Tillväxtanalys, 2020c). Avdraget be-
döms ha minskat svartarbetet, men arbetsutbudseffekterna har
varit begränsade (Riksrevisionen, 2023d). Eftersom kostnaderna
inte står i proportion till fördelarna bör ROT-avdraget avskaffas.^45
Flera bedömare menar att ROT-avdraget är en förhållandevis
effektiv konjunkturåtgärd för den berörda branschen (IFAU, 2024;
Tillväxtanalys, 2023f). ROT-avdraget kan därför återinföras till-
fälligt vid konjunkturnedgångar som motiverar finanspolitiska
stimulanser och när byggbranschen behöver stöttas.
```
#### 10.4.3 Främja neutralitet i val av bostadsort

```
Översyn av styrmedel som premierar gleshet
```
```
Förslag: Genomför en översyn av styrmedel som direkt eller
indirekt kan antas påverka människors val av bostadsort, i syfte
att minska oavsedda snedvridningar och öka neutraliteten.
```
```
En ökad förtätning har potential att bidra till ökad produktivitets-
tillväxt. Det är också välkänt att gleshet bidrar till ökade kostnader
för offentlig tjänsteproduktion.^46 Det finns dock ett stort antal
ekonomiskpolitiska styrmedel som kan antas motverka den förtät-
ning som ett mer neutralt system hade gett upphov till. Förutom
hyresregleringen och bostadsbeskattningen, som bidrar till över-
konsumtion av bostadsyta i framför allt städerna, finns exempel
på såväl skattenedsättningar som statliga utgifter som, exempelvis
```
(^44) I bemärkelsen att de frivilligt hade valt att flytta om skattesystemet varit mer neutralt.
(^45) Även bl.a. Jämlikhetskommissionen (SOU 2020:46) samt Waldenström och Lundberg
(2024) föreslår att ROT-avdraget avskaffas.
(^46) Se t.ex. Carruthers och Ulfarsson (2003), Riksrevisionen (2019), SOU 2024:50 och
Tillväxtanalys (2011).


**SOU 2025:96 Bostadsmarknaden**

genom att vara regionalt differentierade, kan antas leda till en ökad
gleshet.^47 På samma sätt finns vissa styrmedel som i stället premierar
klusterbildning och urbanisering.
Produktivitetskommissionen är medveten om att det kan finnas
t.ex. regionalpolitiska målsättningar som i vissa fall motiverar åt-
gärder som bidrar till att vissa bostadsorter gynnas i förhållande till
andra. Kommissionen bedömer dock att det bör göras en översyn
av existerande styrmedel i syfte att säkerställa att de inte i andra fall
och i onödan leder till en styrning som t.ex. försvårar förtätning
och leder till snedvridningar i människors val av bostadsort.

### 10.5 Konsekvensanalys

#### 10.5.1 Offentligfinansiella konsekvenser

I linje med bl.a. Finanspolitiska rådet (2019) och Bokriskommittén
(2014) anser Produktivitetskommissionen att majoriteten av de
vinster som ägarna av hyresfastigheter får av en omreglerad hyres-
sättning bör återföras till den offentliga sektorn genom att en ny
tillfällig skatt på äldre hyresfastigheter införs. Detta möjliggör att
ökade boendekostnader kan kompenseras med lägre skatter och
högre bidrag.
Den offentligfinansiella effekten av förslagen i detta kapitel
beror på detaljerna i deras utformning. Specifikt beror de på hur
mycket av skatteintäkterna från den extra skatten på hyresfastig-
heter som används till kompensatoriska åtgärder i form av t.ex.
höjda bostadsbidrag. Finanspolitiska rådet (2019) föreslår att
80 procent av den s.k. oförtjänta vinst som fastighetsägarna skulle
få om hyressättningssystemet omreglerades ska tas in i skatt. Rådet
bedömer att detta skulle leda till ökade skatteintäkter om drygt
21 miljarder kronor.
ROT-avdraget innebär en skatteutgift på cirka 12,45 miljar-
der kronor (Skr. 2024/25:98). Ett avskaffat ROT-avdrag innebär
att denna skatteutgift utgår.

(^47) Riksrevisionen (2019) menar dock att om målet med kostnadsutjämningen är att ge
kommuner likvärdiga förutsättningar kompenseras inte glesa kommuner tillräckligt.


**Bostadsmarknaden SOU 2025:96**

### 10.5.2 Övriga konsekvenser

```
Finanspolitiska rådet (2019, s. 65) konstaterar att ”[f]riare och
högre hyror tenderar att främst träffa låginkomsttagare, som i
större utsträckning hyr sin bostad och använder en större del av sin
inkomst på boende.” Som tidigare nämnts är dock hyresmarknaden
ekonomiskt segregerad. De hushåll som har de största subven-
tionerna i form av nedpressade hyror är de som har högst inkomst.
Finanspolitiska rådet (2019, s. 66) gör en uppdelning av olika hus-
hållstyper inom populationen hyresgäster och konstaterar följande:
För hushåll i hyresrätt innebär den friare hyressättningen att bostads-
kostnaderna bland barnfamiljer ökar proportionellt ungefär lika mycket
i alla inkomstlägen, medan ökningen bland hushåll utan barn är större
i lägre inkomstgrupper.
I kronor och ören är det äldre hushåll med längre kötid och högre
inkomst som har de största hyressubventionerna till följd av hyres-
marknadsregleringen. I förhållande till inkomst skulle en mer efter-
frågebaserad hyressättning i stället påverka personer med lägre
inkomst marginellt mer.
Finanspolitiska rådet bedömer att införandet av en mer efterfråge-
baserad hyressättning skulle leda till en något ökad ginikoefficient.
Rådet konstaterar dock att det är möjligt att kompensera hushållen
på ett sätt som motverkar dessa fördelningspolitiska effekter.
Det finns en tydlig geografisk profil i hur en mer efterfråge-
baserad hyressättning skulle påverka hushållens ekonomi. Hyrorna
skulle höjas signifikant mer i delar av Stockholm och Göteborg än
i resten av landet.
Kommunerna väljer själva i vilken mån de anpassar sina regel-
verk för markanvisning och exploatering till en omreglerad hyres-
marknad. Det är möjligt för kommuner som äger mycket attraktiv
mark, som t.ex. Stockholm, att höja prissättningen av densamma
och därmed öka sina intäkter.
Produktivitetskommissionen bedömer att företag som är verk-
samma på marknader med stor skillnad mellan dagens hyresnivåer
och de hyresnivåer som ett omreglerat system leder till kommer
att få det marginellt enklare att rekrytera. Dels blir det enklare att
rekrytera arbetskraft från andra orter och länder, som saknar kötid
och därmed ofta möjlighet att få tag i en attraktiv hyresrätt, dels
```

**SOU 2025:96 Bostadsmarknaden**

innebär en ökad förtätning att matchningskvaliteten på arbetsmark-
naden kan antas förbättras.
Kvinnor och män bor i hyresrätt i ungefär lika stor utsträckning
(SCB, 2025j), varför förslagen i detta kapitel inte i någon större
grad bedöms påverka jämställdheten.
En hyresmarknad som i mindre grad bygger på kötid och kon-
takter bedöms ha potential att bidra positivt till de integrations-
politiska målen.
En hyresmarknad som i lägre grad ger incitament till fusk bedöms
också marginellt kunna bidra till minskad kriminalitet.
Förslagen i detta kapitel bedöms kunna bidra till en något ökad
täthet, vilket har potential att på marginalen öka resurseffektiviteten
och minska utsläppen från t.ex. transportsektorn. Effekterna be-
döms dock vara små.
Effekterna av marginella förändringar av ROT-avdraget beskrivs
bl.a. i prop. 2024/25:156. Produktivitetskommissionen bedömer att
effekterna av ett avskaffande av ROT-avdraget i allt väsentligt skulle
följa samma mönster som marginella förändringar av detsamma.
Den administrativa bördan för såväl företag som myndigheter skulle
dock bli lägre om avdraget avskaffades.
Övriga förslag i detta kapitel bedöms inte ha mer än försum-
bara effekter på de områden som Produktivitetskommissionen är
skyldig att analysera enligt §§ 14–15 a i kommittéförordningen
(SFS 1998:1474).


