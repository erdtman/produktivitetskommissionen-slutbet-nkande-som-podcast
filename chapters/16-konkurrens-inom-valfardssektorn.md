### 16 Konkurrens inom välfärdssektorn

### 16.1 Inledning

Privat produktion av offentligt finansierade välfärdstjänster har
länge varit en omdebatterad fråga. Fram till 1990-talet kretsade
debatten kring huruvida vinstdrivande privata producenter över-
huvudtaget skulle släppas in i den offentliga sfären. De som var
emot detta såg stora risker med att överlåta produktionen av väl-
färdstjänster på privata och i synnerhet vinstdrivande aktörer. Bland
förespråkarna sågs privat produktion i stället som en lösning på
problemet med en stelbent och ineffektiv offentlig byråkrati.
Sedan dess har mycket hänt. I dag drivs en betydande andel av
välfärdsproduktionen av privata företag på det offentligas uppdrag.
Samtidigt fortsätter den politiska diskussionen om både risker och
möjligheter med konkurrensutsättning.
Produktivitetskommissionen anser att det nu efter cirka 30 års
gradvis konkurrensutsättning är tillfälle att stanna upp och göra ett
försök till bedömning av resultaten. Syftet är inte bara att avgöra
om effekterna har blivit de förväntade. Det handlar också om att
bedöma om, och i så fall på vilket sätt, den politik som drivits kan
justeras för att få ut större positiva och mindre negativa effekter av
systemen. Den offentliga sektorn är i behov av lösningar som kan
bidra till en ökad effektivitet och konkurrensutsättning är ett poten-
tiellt verktyg för att åstadkomma detta.
Produktivitetskommissionen drar den generella slutsatsen att
det fortfarande saknas tillräcklig kunskap för att definitivt kunna
uttala sig om konkurrensutsättningens effekter på de olika välfärds-
systemens resultat, måluppfyllelse och kostnadseffektivitet. De
effekter som kunnat identifieras är överlag små. Samtidigt har flera
konkurrensutsatta välfärdsmarknader, s.k. kvasimarknader, väsent-
liga brister i regleringen och utformningen. En växande närvaro av


**Konkurrens inom välfärdssektorn SOU 2025:96**

```
kriminella och oseriösa aktörer som verkar inom systemen skapar
också utmaningar för konkurrensutsättningen, vilket berörs särskilt
i kapitel 11 Kriminalitet och tillit.
```
### 16.2 Bakgrund

```
Med kvasimarknad menas i detta kapitel ett system genom vilket
den offentliga sektorn konkurrensutsätter kärnverksamhet, t.ex.
vård och skola, och uppdrar åt privata utförare att bedriva den. Det
handlar om att privata aktörer driver hela verksamheter, väsentligen
finansierade av det offentliga, bestående av tjänster som erbjuds
direkt till slutkonsument i form av privatpersoner. Det som känne-
tecknar en kvasimarknad är således ett trepartsförhållande: den
offentliga sektorn betalar, en privat utförare producerar tjänsten
och en individ konsumerar den.^1 På så sätt skiljer detta sig från när
den offentliga sektorn upphandlar varor och tjänster som insats-
varor till den egna produktionen.
Även om vissa privata alternativ startade redan på 80-talet var
det först på 90-talet och senare som större kvasimarknadsreformer
genomfördes.^2 Friskolereformen genomfördes 1992, följt av en
breddning till gymnasiet åren därefter och en högre skolpeng från
```
1997. Förbudet mot privat drivna förskolor togs bort samma år som
friskolereformen. År 2009 infördes lagen (2008:962) om valfrihets-
system (LOV) och krav på regioner att tillämpa den för primärvård
följde året efter. Assistansreformen genomfördes 1994.
    När de första stora kvasimarknadsreformerna genomfördes
fanns en livlig diskussion om att den offentliga sektorn var mycket
ineffektiv. Tidsandan präglades av en tilltro till avregleringar och
marknadens potential att lösa komplexa problem. Stora förhopp-
ningar fanns på att privata aktörer, med starkare drivkrafter och
möjlighet att bidra med en mångfald av nya arbetssätt, skulle vita-
lisera den offentliga sektorn och öka produktiviteten.
    Samtidigt som förhoppningarna var stora, verkar det i många fall
ha saknats en förståelse för vikten av att utforma systemen noggrant

(^1) För en beskrivning av hur ett sådant trepartsförhållande kan leda till principal-agent-problem
och regleringsmisslyckanden inom hälso- och sjukvården, se kapitel 17.
(^2) T.ex. har arbetsmarknadsutbildningar köpts in från privata aktörer sedan 80-talet. Enskilda
lokala försök att inrätta privat driven förskola började redan på 70-talet och ett lokalt försök
med privat äldreboende i Danderyd genomfördes 1989. Det första privata sjukhuset, Cityakuten,
invigdes 1983.


**SOU 2025:96 Konkurrens inom välfärdssektorn**

och säkerställa att incitamenten riktades på ett sätt som driver
kvalitet på ett kostnadseffektivt sätt. Flera av de reformer som
genomfördes präglades av denna brist. Friskolereformen tog t.ex.
inte hänsyn till att privata skolor kunde tänkas vilja konkurrera på
andra sätt än genom utbildningens inriktning och kvalitet. Även
risken för att kriminella och oseriösa aktörer skulle etablera sig
inom välfärdssystemen verkar till stora delar ha negligerats. I det
betänkande som låg till grund för LOV gjordes ingen analys av
riskerna för att oseriösa eller kriminella aktörer skulle etablera sig,
mer än att utredaren i en mening beskrev hur denne bedömde att
förslaget inte skulle få några särskilda konsekvenser för brottslig-
heten (SOU 2008:15, s. 276.). I regeringens proposition gjordes
heller ingen analys av konsekvenser för brottsligheten eller kost-
nader för kontroller (prop. 2008/09:29).
Den s.k. Lindbeckkommissionen (SOU 1993:16, s. 110) illustrerar
också de stora förhoppningarna. I deras betänkande föreslås att:

```
All offentlig produktion som inte är myndighetsutövning bör på sikt
konkurrensutsättas [...]
```
Därutöver konstateras att (SOU 1993:16, s. 109):

```
Vidare bör konsumenterna själva i möjligaste mån få uttrycka sin
efterfrågan direkt till producenterna, exempelvis genom servicecheckar.
```
De här förslagen visar på en stark tilltro till privata alternativ och
kundvalsmodeller även inom de tjänster som kan vara komplicerade
att lägga ut på privata aktörer.
Så långt som i Lindbeckkommissionens förslag har det inte gått
i praktiken. Men konkurrensutsättning har skett inom många om-
råden, även om de privata aktörerna inom de flesta sådana områden
enbart utgör en mindre andel. År 2022 motsvarade regionernas köp
av hälso- och sjukvård från privata företag, stiftelser och föreningar
cirka tio procent av regionernas bruttokostnader för området (SCB,
2024b). Drygt hälften av alla patientbesök i primärvården sker hos
privata vårdgivare (Vårdföretagarna, 2025). Inom den psykiatriska
vården och den somatiska specialistvården är motsvarande siffra
drygt en femtedel. Kommunernas köp av utbildning från privata
företag, stiftelser och föreningar utgjorde cirka 15 procent av brutto-
kostnaden 2022 för området och drygt en sjättedel av alla grundskol-
elever gick i en friskola läsåret 2024/25 (SCB, 2025b; Skolverket,


**Konkurrens inom välfärdssektorn SOU 2025:96**

```
2025a). I gymnasieskolan gick nästan en tredjedel av eleverna i
friskolor, medan det inom kommunal vuxenutbildning på grund-
läggande eller gymnasial nivå var drygt hälften som gick hos en
enskild anordnare (Skolverket, 2025a; 2025b). Kommunernas köp
av privat vård och omsorg som andel av bruttokostnaden är ungefär
lika stor som för utbildning, dvs. cirka 15 procent. För exempelvis
äldreomsorg har cirka en sjättedel av brukarna hemtjänst från en
privat aktör och en dryg femtedel av brukarna i särskilda boenden
bor i privat drivna hem (Vårdföretagarna, 2025).
Det finns också områden där privata aktörer dominerar. Nästan
tre fjärdedelar av alla hem för vård eller boende (HVB) drivs av
privata utförare. Av de som har personlig assistans har tre fjärde-
delar valt en privat utförare och ytterligare cirka en tiondel är egna
arbetsgivare eller har valt ett brukarkooperativ. Därtill har viss
myndighetsutövning lagts ut på privata aktörer, vilket Lindbeck-
kommissionen trots sin i övrigt radikala inställning avrådde från.
Närvaron av privat aktörer varierar alltså mellan områden, men
utgör en inte obetydlig andel inom de flesta. Dessa siffror döljer
dock en geografisk skillnad, där olika kommuner och regioner har
olika stora inslag av privata aktörer.^3
```
### 16.3 Blandade resultat och erfarenheter

```
Olika kvasimarknader ser olika ut, och hur de utformas påverkar
vilka incitament de olika aktörerna har. En central del i detta av-
seende är hur ersättningssystemen är utformade. Privata vinst-
drivande utförare kan generellt förväntas göra det de får betalt för.
Kundvalsmodeller erbjuder i allmänhet fasta ersättningar för ut-
förda tjänster, om än med ersättningssystem som kan se väldigt
olika ut. I vissa fall kopplas ersättningen till resultat eller typ av
brukare. I reguljära offentliga upphandlingar beror ersättningen på
hur upphandlingen är utformad, det vill säga om tilldelningen sker
på basis av lägsta pris, kvalitetsmått eller en kombination av dessa.
Incitamenten att erbjuda ytterligare kvalitet varierar alltså mellan
olika system. Därutöver kan olika tillsyns- och tillståndssystem
påverka hur aktörerna bedriver sin verksamhet.
```
(^3) Köp av primärvård som andel av den totala kostnaden för primärvård varierar t.ex. mellan
cirka 12 procent i Värmlands län till nästan hälften i Stockholms län och drygt hälften i
Södermanlands län (Vårdföretagarna, 2025).


**SOU 2025:96 Konkurrens inom välfärdssektorn**

Olika tjänster har också olika goda förutsättningar för att kon-
kurrensen ska fungera väl.^4 I en kundvalsmodell är det exempelvis
positivt för konkurrensen om brukarna har intresse och förmåga
att göra aktiva val, samt att leverantörerna erbjuder ett relevant och
differentierat utbud.^5 Det kan också ha betydelse huruvida myndig-
hetsbeslut eller andra beslut om insatsernas omfattning ligger hos
utförarna eller hos handläggare inom den offentliga sektorn.
Välfärdstjänster är dock generellt så pass komplexa att det är
svårt att uppnå perfekta incitament för de privata aktörerna. Det är
dock inte heller troligt att drift i endast offentlig regi ger perfekta,
eller ens bättre, incitament, eftersom offentlig regi saknar de starka
drivkrafter som kommer av vinstintresset.^6
Dessa teoretiska utgångspunkter ger dock begränsad vägledning
för politikens utformning. Sverige har nu haft privata vinstdrivande
utförare i välfärdsverksamheter i flera decennier. För att utröna om
det varit lyckat behöver man se till de faktiska utfallen.
Två huvudsakliga typer av effekter kan uppkomma när verksam-
het läggs ut på privata utförare. I ett väl utformat system skulle för
det första privata företags starka drivkrafter att generera vinst kunna
få dem att göra ett effektivare och bättre jobb än offentliga aktörer.
Å andra sidan skulle ett illa utformat system kunna tillåta privata
aktörer att tjäna pengar trots eller genom att leverera undermålig
kvalitet. För det andra skulle konkurrensen om brukare eller kon-
trakt kunna förmå aktörer, såväl privata som offentliga, att prestera
bättre eller sämre. Denna systemeffekt kan vara positiv om aktörer
pressas att erbjuda högre kvalitet eller minska kostnaderna, t.ex.
för att tilldelningsgrunden i en upphandling premierar det eller att
brukarnas val driver högre kvalitet. Systemeffekten kan dock också
vara negativ, t.ex. om privata utförare segregerar patient- eller elev-
underlaget och därigenom kan genomföra enbart de insatser som
ger högre lönsamhet. Brukare kan också efterfråga sådant som inte
är avsett eller motiverat utifrån ett samhällsekonomiskt perspektiv.
En patient kan t.ex. efterfråga antibiotika när det inte är lämpligt

(^4) Lundvall (2012) har baserat på arbete av den brittiska konkurrensmyndigheten tagit fram
en modell med en serie förutsättningar som ska vara uppfyllda för att konkurrensen inom
en kundvalsmodell ska vara kvalitetsdrivande. Se också Besley och Ghatak (2003) samt
Besley och Malcomson (2018) för en teoretisk utgångspunkt kring kvasimarknader.
(^5) Se t.ex. kapitel 17 _Hälso- och sjukvård_ för en beskrivning hur aktiva beslut patienter i
primärvården fattar när de väljer vårdgivare.
(^6) Se särskilda kapitel om offentlig sektor i delbetänkandet (SOU 2024:29) och detta slut-
betänkande.


**Konkurrens inom välfärdssektorn SOU 2025:96**

```
och elever kan efterfråga högre betyg än vad deras kunskapsnivå
motiverar. Om utförare väljer att konkurrera på sådana villkor kan
det leda till en försämrad systemeffekt.
Andra effekter kan så klart också uppkomma. Ett fenomen
som uppmärksammats mer över tid är hur oseriösa och kriminella
aktörer verkar på olika kvasimarknader. Det är en mycket oro-
väckande utveckling som sätter konkurrensutsättningen i ett nytt
ljus. I kapitel 11 beskrivs denna utveckling närmare.
I de följande avsnitten görs ett försök att kort sammanfatta de
empiriska underlagen vad gäller konkurrensutsättning på ett antal
kvasimarknader. Det bör hållas i åtanke att en sådan genomgång
naturligt är begränsad till sådant som är observerbart och låter sig
mätas. Politikens målsättningar för välfärdsverksamheterna är emeller-
tid flertaliga och många gånger svåra att observera (Vlachos, 2021).
De effekter som beskrivs nedan behöver också ställas mot samhälls-
ekonomiska kostnader som uppstår vid konkurrensutsättning,
t.ex. hur kollektiva nyttigheter (beredskap, utbildningsplatser,
forskning etc.) påverkas av ett fragmenterat utförande. Även kost-
nader för kontroll och tillsyn, vilka sällan har analyserats av vare sig
de som konkurrensutsätter eller forskare, behöver beaktas (Kastberg
Weichselberger, 2024).
```
#### 16.3.1 Äldre- och individomsorg

```
Forskningen kring äldreomsorg har framför allt fokuserat på hem-
tjänst och särskilt boende. Privata aktörer inom hemtjänsten upp-
handlas både genom reguljär upphandling, dvs. med lagen (2016:1145)
om offentlig upphandling, och genom valfrihetsystem, med totalt
145 valfrihetssystem för hemtjänst 2024 (Upphandlingsmyndig-
heten, 2024). Särskilt boende tenderar att införskaffas genom reguljär
upphandling (Blix och Jordahl, 2021).
Det finns inget enskilt resultatmått som fångar kvaliteten på
hemtjänst. Heller Sahlgren (2025) visar att i brukarundersökningar
får privat hemtjänst marginellt positivare svar kring inflytande och
tillgänglighet än offentlig hemtjänst. Generellt är dock skillnaderna
mellan olika ägarformer små. Däremot är det möjligt att konkurrensen
mellan olika aktörer drivit upp kvaliteten på samtliga aktörer. I en
utvärdering av införandet av valfrihet inom hemtjänsten konsta-
```

**SOU 2025:96 Konkurrens inom välfärdssektorn**

tarerades att detta sammanföll med högre brukarnöjdhet (Bergman
m.fl., 2018).
Vad gäller äldreboenden har privata utförare bättre resultat än
offentliga i brukarundersökningar om boendemiljö, måltider och
sociala aktiviteter (Heller Sahlgren, 2025). Även här är dock skill-
naderna små mellan olika driftsformer. Socialstyrelsen samlar även
in process- och strukturrelaterade mått för äldreboenden. Dessa
mäter kvalitet utifrån insatser och hur äldreboendet arbetar, snarare
än genom att studera direkta utfall. Privata äldreboenden uppnår i
genomsnitt samma nivå på dessa mått som offentliga äldreboenden
(Broms m.fl., 2020). Samtidigt agerar inte alla privata aktörer nöd-
vändigtvis likadant. Aktörer med starkare vinstkrav skulle t.ex.
kunna agera och prestera annorlunda än aktörer med svagare vinst-
krav. Olika studier har funnit olika resultat i frågan om skillnader i
kvalitetsresultat beroende på typ av privat aktör, utan någon tydlig
slutsats om en viss typ av aktör presterar bättre.^7
Hur verksamheten bedrivs kan även mätas på andra sätt än
genom Socialstyrelsens kvalitetsmått. Angelis och Jordahl (2015)
finner att privatägda äldreboenden har bättre ledningsfunktioner än
offentliga och att kvaliteten på organisationens ledarskap samvarierar
med vissa kvalitetsmått. Det finns få studier som använder mer
konkreta utfallsmått. Utifrån de som finns syns inte några tydliga
skillnader mellan privata och offentliga äldreboenden. Däremot
förefaller mortaliteten på systemnivå minska när privata äldreboenden
etablerar sig och skapar konkurrens.^8
Generellt framstår det inte som att privata och offentliga ut-
förare skiljer sig nämnvärt åt inom äldreomsorgen, men kunskaps-
underlaget är inte heller fullständigt. Det senare gäller i synnerhet
kring hemtjänst. Vad gäller effekter av konkurrens på systemet
som helhet, snarare än skillnader mellan offentliga och privata

(^7) Sådana som ägs av riskkapitalföretag eller börsnoterade företag presterar sämre på flera
mått än andra privata vinstdrivande företag eller ideella aktörer enligt Broms m.fl. (2024).
Winblad m.fl. (2017) finner dock inte några skillnader mellan olika typer av privata aktörer.
Jordahl och Sundén (2016) finner liknande kvalitet hos privata företag med högre vinst
jämfört med andra privata företag.
(^8) Det framstår som trycksår är något mindre förekommande på privata äldreboenden (Heller
Sahlgren, 2025). En utvärdering tyder på att inträdet av privata äldreboenden i en kommun
sänker mortaliteten på äldreboendena i kommunen samtidigt som kostnaderna minskar
(Bergman mf.l., 2016). Mortalitet i COVID-19 på äldreboenden under COVID-19 pandemin
korrelerar inte heller med driftsform (Broms m.fl., 2024). Högre personalomsättning, vilket
privata äldreboenden har, korrelerar med högre mortalitet. Samtidigt har privata äldreboende
i högre uträckning en sjuksköterska anställd, något som korrelerade med lägre mortalitet.


**Konkurrens inom välfärdssektorn SOU 2025:96**

```
aktörer, är kunskapen ännu mindre. De få studier som finns tyder
dock på att konkurrensen har en positiv effekt.
När det kommer till hem för vård- och boende (HVB) finns det
begränsat med forskning om hur huvudmannaskapet eller konkurrens
påverkar verksamhetens resultat. En studie visar att vårdtiderna i
privata HVB är betydligt längre än i offentliga sådana (Lindqvist,
2014). Den förklaring som ges är att privata HVB har incitament
att överdriva vårdbehovet i syfte att få betalt för längre boende-
perioder. Såsom redogörs för i kapitel 11 Kriminalitet och tillit
präglas HVB också i stor utsträckning av oseriösa aktörer och
kriminalitet. I en fjärdedel, 92 stycken, av de HVB som Inspek-
tionen för vård och omsorg (IVO) granskade under 2023 hade det
förekommit våld, hot, övergrepp eller droger. Ytterligare cirka 90
HVB hade samma år andra brister. Det kan relateras till att det då
fanns cirka 700 HVB registrerade hos IVO (IVO, 2024c). Dagens
kontroll- och tillsynssystem har inte kunnat komma till rätta med
problemen. Lindqvist (2014) konstaterar att det offentliga har
brustit i sin uppföljning. Denna marknad har också egenskaper som
gör den mindre lämplig för drift av privata aktörer, såsom bristen
på möjlighet till brukarval och en svårighet att specificera kvalitet
i avtalet.^9
Systemet för personlig assistans har, å ena sidan, flera förutsätt-
ningar som gör det lämpligt som kvasimarknad för de brukare som
har kapacitet att göra ett aktivt val. Å andra sidan finns brukare
som inte är förmögna att göra egna val. Därtill finns stora brister
i själva systemet, vilket har skapat möjligheter för oseriösa och
kriminella aktörer. Bland de goda förutsättningarna är att brukare
svarar att de är medvetna om valmöjligheten, att de är motiverade
att göra ett aktivt val samt att de upplever att det är skillnad mellan
olika assistansföretags erbjudanden (ISF, 2017). Brukarna är också
mest nöjda med de privata anordnarna och en stor majoritet har
använt möjligheten att välja utförare (Svensson m.fl., 2018).
Systemet har dock brister som gör att marknaden präglas av
oseriösa aktörer, kriminalitet och oseriös arbetskraftsinvandring
eller brukarimport.^10 Storleken på en insats för en brukare bestäms
av det offentliga, men bedrägeri med behov kan förekomma. När
```
(^9) Lindqvist (2014) menar att bristen på kunskap om vilka typer av insatser som är verknings-
fulla också försvårar för att ha privata HVB.
(^10) Se vidare i kapitel 11 _Kriminalitet och tillit_.


**SOU 2025:96 Konkurrens inom välfärdssektorn**

någon sedan beviljats assistans finns begränsat med kontroll för att
bekräfta att insatsen faktiskt genomförs utöver den som brukare
själv står för. I kapitel 11 _Kriminalitet och tillit_ bedömer Produkti-
vitetskommissionen att systemet med personlig assistans bör för-
ändras i syfte att motverka kriminella och oseriösa aktörer.

#### 16.3.2 Vård

För en utförligare genomgång av erfarenheten av kvasimarknader
inom vården, se kapitel 17 _Hälso- och sjukvård_ , avsnitt 1.2.4. Sam-
manfattningsvis kan följande sägas. Få patienter verkar ta aktiva
beslut kring vilken vårdcentral de ska listas vid eller basera sina val
på vårdens medicinska kvalitet. Att utföraren bestämmer vilken
vård en patient ska få, och därmed får en central roll i att ransonera
vårdresurserna, samtidigt som utföraren har ett vinstintresse, riskerar
att skapa väsentliga målkonflikter i principal-agent-förhållandet
mellan beställare (t.ex. regionen), utförare (vårdenheten), och kon-
sumenten (patienten). Det finns t.ex. en risk för att utförare segre-
gerar patientunderlaget och utför vård för enklare åkommor, s.k.
_cream skimming_. Det kan leda till att vårdenheter utför större insats-
volymer för enklare åkommor än vad beställaren eller lagstiftaren
vill eller vad som är medicinskt motiverat. Ett tecken på detta är att
andelen läkarbesök för enklare diagnoser har ökat.
Den fria etableringsrätten förefaller ha ökat tillgängligheten till
primärvården, om än möjligtvis olika för olika grupper. Däremot
finns det begränsat med utvärderingar av huruvida konkurrens-
utsättning och privata aktörer inom vården har haft effekt på medi-
cinska eller hälsomässiga utfall. Effekten av valfrihet och konkurrens-
utsättning inom primärvården på undvikbara sjukhusinläggningar
har studerats. I en studie finner man ingen effekt, och i en annan
att undvikbara sjukhusinläggningar ökat för gruppen äldre låg-
inkomsttagare (Dietrichson m.fl., 2020; Sveréus m.fl., 2024).
Fri etableringsrätt, i kombination med avsaknad av tillstånds-
plikt för flera hälso- och sjukvårdsverksamheter, har samtidigt
resulterat i att fler privata utförare etablerats än vad huvudmännen
förmår att kontrollera och följa upp. Som beskrivs i kapitel 11
_Kriminalitet och tillit_ har också oseriösa och kriminella aktörer
etablerat sig inom hälso- och sjukvårdens verksamheter.


**Konkurrens inom välfärdssektorn SOU 2025:96**

#### 16.3.3 Utbildning

```
Genom det fria skolvalet och friskolesystemet har grund- och gym-
nasieskolan haft valfrihet och privata utförare under lång tid. Även
inom andra delar av utbildningssystemet finns privata aktörer.
En svårighet i utvärderingar av konkurrensutsättningen inom
skolan är att isolera effekterna av enskilda reformer av skolsystemet
på de aggregerade skolresultatens utveckling. Flera stora föränd-
ringar har skett samtidigt. Sedan friskolereformen under 90-talet
har de aggregerade studieresultaten sjunkit, för att sedan öka igen.^11
Samtidigt har många andra omfattande förändringar av skolväsendet
skett parallellt med den växande andelen friskolor. Därtill har den
demografiska sammansättningen av elevpopulationen förändrats.
Även om det inte går att säga vilken effekt friskolesystemet fått
på skolresultaten som helhet kan andra sorters utvärderingar genom-
föras. Skillnaden mellan olika områden med varierande inslag av
friskolor kan exempelvis studeras. Även skillnaden mellan offent-
liga och privata skolor kan studeras. Här tyder resultaten på att
konkurrens mellan skolor leder till marginellt högre resultat alter-
nativt ingen effekt alls, både för kommunala skolor och friskolor
(Böhlmark och Lindahl, 2015; Edmark m.fl., 2014; Edmark m.fl.,
2025; Heller Sahlgren, 2023). Fler friskolor i elevers närområde
verkar dock hänga ihop med en något lägre sannolikhet att ha en
utbildning i ett STEM-område (Edmark m.fl., 2025). Skolverket
(2018) finner också att elever som gått i en fristående gymnasie-
skola klarar sig sämre i högre utbildning.
Att direkt jämföra utfall i kommunala skolor med friskolor är
vanskligt, bl.a. eftersom elevpopulationen ofta skiljer sig åt. I studier
som försöker kontrollera för elevbakgrund presterar friskolor i
genomsnitt bättre (SOU 2019:40; Heller Sahlgren, 2017).
Samtidigt finns stöd för att friskolor bidragit till betygsinflation
(Edmark och Persson, 2020; Vlachos, 2019). Skolsegregationen
har också ökat, och skolvalet har varit en bidragande faktor, om än
en mindre viktig faktor än ökad bostadssegregation (Fredriksson
och Vlachos, 2011; Brandén och Bygren, 2018; Östh m.fl., 2013;
Holmlund m.fl., 2014). Friskolor tenderar att etablera sig i områden
med högre andel utlandsfödda föräldrar, men också i områden med
en högre andel föräldrar med högre utbildning (Angelov och Edmark,
```
(^11) Se Produktivitetskommissionens delbetänkande (SOU 2024:29).


**SOU 2025:96 Konkurrens inom välfärdssektorn**

2016). Att skolvalet har bidragit till skolsegregation och att betygs-
skillnaderna har ökat mellan skolor pekar på att skolor antingen
lyckats med cream skimming eller att elever och föräldrar efter-
frågat en sådan sortering. Det går däremot inte att säga exakt hur
stort detta problem är.^12
Systemet för att välja skola med kötid som urvalsgrund kan
också antas bidra till segregation. Föräldrar från starkare socio-
ekonomisk bakgrund kan antas vara mer införstådda med systemet
och mer engagerade och därför sätta sina barn i kö till rätt skolor
tidigare. Det kan dock jämföras med att ett system där barn för-
delas till skolor baserat på var de bor också skulle leda till skol-
segregation givet att boendesegregationen också är betydande.^13
Att friskolesystemet har bidragit till betygsinflation är inte
förvånande. Så som systemet är uppbyggt finns tydliga risker för
att aktörernas incitament leder fel, vilket redogjordes för i Pro-
duktivitetskommissionens delbetänkande (SOU 2024:29). Elever
och föräldrar har bl.a. incitament att välja skolor där eleven får
goda förutsättningar till bra betyg. Skolor önskar attrahera elever,
vilket de kan göra genom att erbjuda sådana förutsättningar. Betygs-
systemet möjliggör att betyg sätts på ett sätt som inte speglar elevens
kunskapsnivå. Detta driver skolor mot att konkurrera genom att
erbjuda för höga betyg, i stället för att enbart konkurrera med
bättre utbildning.
Kommunal vuxenutbildning (komvux) omfattas inte av friskole-
systemet, utan kommunen har alltid huvudmannaskapet. Däremot
kan kommuner upphandla privata utbildningsanordnare för att
genomföra själva utbildningen. Det sker vanligtvis genom reguljär
upphandling, men även auktorisationssystem förekommer (Skol-
verket, 2025c). Det finns begränsat med systematisk forskning om
effekterna av att använda privata utförare inom komvux. Skolinspek-
tionen har dock funnit brister i hur kommuner följer upp privata
komvuxanordnare (Skolinspektionen, 2019). Även huvudmännen
själva menar att det är en stor utmaning att säkerställa och följa upp

(^12) Att kvantifiera något sådant är inte trivialt. Ahmed m.fl. (2020) visar att föräldrar med
barn med ADHD eller typ 1 diabetes möter svagare intresse när de kontaktar friskolor,
vilket tyder på att viss cream skimming sker.
(^13) Kapitel 10 _Bostadsmarknaden_ redogör för bostadssegregationen i Sverige.


**Konkurrens inom välfärdssektorn SOU 2025:96**

```
kvaliteten hos anordnarna (Skolverket, 2025b; Andersson och
Muhrman, 2021).^14
Yrkeshögskolan (YH) är en annan form av utbildning med val-
frihet och privata aktörer. Resultaten från YH tyder på att den
fungerar väl, även om det är svårt att säga om det är på grund av
utbildningen eller att de som väljer att gå utbildningen redan hade
goda förutsättningar att få ett arbete. Systemet är dock utformat på
ett sätt där de privata utbildningsanordnarna kan förväntas ha goda
incitament att erbjuda bra utbildningar. YH-utbildningar kräver
medverkan av arbetsgivare, så arbetsgivarnas behov påverkar direkt
vilka utbildningar som ges. Det saknas systematisk utvärdering
med avseende på om konkurrensen inom systemet eller privata
utbildningsanordnares deltagande påverkar utfallet.
```
#### 16.3.4 Arbetsmarknadspolitik

```
Arbetsmarknadspolitik har en lång historia av privata utförare.
Arbetsmarknadsutbildningar har exempelvis upphandlats sedan
80 - talet. Under 2000- och 2010-talet lades flera delar av arbets-
marknadspolitiken ut på privata utförare, inklusive förmedlings-
uppgifter.
Arbetsmarknadspolitiska tjänster har fördelen att resultatet
som man vill uppnå, att en person får en varaktig sysselsättning,
inte har lika stora mätproblem som inom andra områden. Det betyder
att det finns goda förutsättningar för att utforma välfungerande
resultatbaserade ersättningssystem. Utvärderingar och jämförelser
av hur olika aktörer presterar underlättas också.
Skillnader i resultat mellan privata och offentliga aktörer har
dock varit små.^15 Kritik har funnits mot att resultatbaserade ersätt-
ningssystem inte använts tillräckligt och att bristande resultat hos
privata aktörer skulle bero på ersättningssystemens utformning.
Men även när mer resultatbaserade ersättningssystem används har
privata och offentliga aktörer haft liknande resultat (Egebark m.fl.,
```
(^14) Exempelvis har Skolinspektionen (2025) funnit brister i arbetet med hur rektor säker-
ställer en likvärdig betygssättning när komvux bedrivs på entreprenad. Samma granskning
konstaterar att många kommuner har avtal med utbildningsanordnare där ekonomiska
incitament är kopplade till godkända betyg.
(^15) Se Egebark m.fl. (2024), Calmfors och Bergström (2018) och SOU 2019:3 för en genom-
gång av litteraturen. Dessa inkluderar också internationella erfarenheter, som också visar på
små eller obefintliga skillnader. Det ska poängteras att flera studier inom området kunnat
genomföras som experiment.


**SOU 2025:96 Konkurrens inom välfärdssektorn**

2024).^16 En möjlig förklaring till varför skillnaderna mellan offent-
liga och privata aktörer är små i vissa fall är att vissa arbetsmarknads-
politiska insatser möjligtvis inte är effektiva i sig. Det spelar då
ingen roll vem som utför dem, eftersom insatserna i grunden inte
hjälper personer att hitta ett arbete, utöver möjligtvis en effekt på
hur mycket man anstränger sig för att få slippa en insats. Slutligen
är inte arbetsmarknadspolitiken skonad från oseriösa aktörer, utan
dessa har varit vanligt förekommande bland t.ex. etableringslotsar.
För förmedlingstjänster och liknande insatser verkar det alltså
som om valet av extern eller privat aktör inte påverkar resultatet.
Det som har studerats är dock skillnaden mellan privata och offent-
liga aktörer, inte huruvida konkurrensen mellan dem kan förmå alla
aktörer att bli bättre. För andra arbetsmarknadspolitiska tjänster,
såsom arbetsmarknadsutbildningar, är kunskapen kring konkurrens-
utsättningen mer bristfällig. I kapitel 5 redogörs dock för att arbets-
marknadsutbildningar, som utförs av privata aktörer, är relativt
välfungerande.

#### 16.3.5 Slutsatser

Produktivitetskommissionen kan utifrån genomgången konstatera
att varje kvasimarknad och tjänst bör analyseras var för sig. De har
alla olika förutsättningar att bli framgångsrika. Historiskt har de
också utformats på olika sätt och haft olika resultat. Inom äldre-
omsorgen och skolan kan man exempelvis i vissa utvärderingar se
små positiva effekter av att de olika aktörerna har behövt konkurra
med varandra, något som inte har kunnat beläggas inom andra
områden.
Trots att det är länge sedan reformerna genomfördes saknas
tillräckligt god kunskap för att definitivt kunna bedöma hur väl
vissa kvasimarknader fungerar. De effekter som utvärderats är ofta
kortsiktiga, eftersom det just är på kort sikt som en effekt på ett
trovärdigt sätt kan hänföras till en reform. Samtidigt är det sannolikt
att effekterna är annorlunda på längre sikt. Detta är en begränsning
i kunskapen om hur systemen fungerar.

(^16) Studien baseras på ett experiment. De privata aktörerna var dyrare än de offentliga insatserna,
trots liknande utfall.


**Konkurrens inom välfärdssektorn SOU 2025:96**

```
Flera av systemen präglas också av regleringsmisslyckanden.
När system utformats har inte alltid tillräcklig hänsyn tagits till
vikten av att incitamentsstrukturen ska peka åt rätt håll. Ett annat
stort problem är att oseriösa och kriminella aktörer i så hög grad
har kunnat etablera sig och verka på de olika kvasimarknaderna.
I kapitel 17 Hälso- och sjukvård beskrivs förutsättningarna för
konkurrensutsättning av hälso- och sjukvårdsverksamhet, däribland
att ett stort antal aktörer innebär att det blir svårt att kunna utföra
adekvat kontroll och tillsyn, samt att ersättningssystemen i vissa
fall har skapat problematiska incitament. Inom skolan har bl.a.
möjligheten att sätta betyg utan koppling till något externt ankare
skapat problematiska incitament för såväl elever som skolor,
vilket redogörs för i Produktivitetskommissionens delbetänkande
(SOU 2024:29).
Det ska poängteras att det är de system och ersättningsmodeller
som de facto funnits som också är de som har utvärderats. De
resultat som redogjorts för bygger på system som sannolikt har
förbättringspotential. System med perfekta incitamentsstrukturer
kommer sannolikt inte att kunna skapas. Produktivitetskommis-
sionen gör bedömningen att utvärderingarna av dagens bristande
system ändå kan säga något om storleken på eventuella effekter. En
slutsats är att generellt stora positiva effekter inte är att förvänta
sig.
Sammantaget drar Produktivitetskommissionen följande slut-
satser av utvärderingarna och erfarenheterna av konkurrensutsätt-
ning av välfärdstjänster:
```
- Det saknas tillräcklig kunskap om konkurrensutsättningens
    effekter för de flesta välfärdstjänsterna för att kunna säga huruvida
    den resulterat i bättre eller sämre resultatet och måluppfyllelse.
- Det går att se små och positiva, men osäkra, effekter av att kon-
    kurrensutsätta äldreomsorg och skola, främst till följd av att
    konkurrensen förmår alla att prestera bättre, dvs. en systemeffekt.
- Flera kvasimarknader har allvarliga brister i sina utformningar.
- Om förändringar i kvasimarknadernas utformning genomförs
    finns potential för ytterligare positiva resultat, framför allt inom
    skolans område. Potential för att undvika negativa effekter bedöms
    finnas i nästan alla system.


**SOU 2025:96 Konkurrens inom välfärdssektorn**

- En växande förekomst av kriminell närvaro ställer högre krav på
    regleringen av de olika kvasimarknaderna, och försämrar möjlig-
    heten att ha privata utförare av välfärdstjänster.

### 16.4 Bedömningar och förslag

Det krävs omreglering av de kvasimarknader där brister har identi-
fierats. Produktivitetskommissionen lämnade förslag kring skolan
i kommissionens delbetänkande (SOU 2024:29). I kapitel 17 i detta
betänkande lämnar kommissionen förslag kring hälso- och sjuk-
vården.
En central fråga kring användandet av kvasimarknader är huru-
vida det går att säkerställa att kriminella och oseriösa aktörer inte
utnyttjar systemen. Den frågan berörs i kapitel 11. Att viss oseriös
verksamhet kommer att förekomma är sannolikt oundvikligt. Men
Produktivitetskommissionen menar att det måste säkerställas att
förekomsten av oseriösa och kriminella aktörer inte är mer än en
mycket marginell företeelse. Om det inte går menar kommissionen
att det bör övervägas att återföra de drabbade tjänsterna till att endast
utföras i offentlig regi. Detta även om det skulle ske på bekostnad
av viss kvalitet, valfrihet eller kostnadseffektivitet. Bedömningarna
i detta avsnitt utgår från att åtgärder genomförs som säkerställer
att kriminella och oseriösa aktörer hålls borta från marknaderna
i betydligt högre utsträckning än i dag.

#### 16.4.1 Utvärdering och kontinuerlig omreglering

```
Bedömning: Kvasimarknader bör regelbundet utvärderas och
omregleras i syfte att åtgärda problem som eventuellt uppstått.
Kapacitet för detta behöver säkerställas. Information som tas
fram inom sådant arbete bör delas till allmänheten.
```
Det är svårt att förutse effekter och incitament av olika system.
Över tid kan aktörer med vinstintresse förväntas bättre lära sig hur
system fungerar och hur man bäst konkurrerar och tjänar pengar
inom dem. Hur olika aktörer beter sig kan därför förändras över
tid. Av den anledningen kan också systemens utfall förändras över


**Konkurrens inom välfärdssektorn SOU 2025:96**

```
tid. Det finns därför ett behov av att regelbundet se över kvasi-
marknader och deras ersättningsmodeller, utvärdera om de fungerar
som avsett, samt omreglera där så krävs.^17
Samtidigt som det är viktigt att ständigt förbättra regelverk kan
återkommande förändringar skapa osäkerhet för privata aktörer.
Det kan göra det mindre attraktivt för seriösa aktörer att etablera
sig och investera långsiktigt. Målet bör därför vara att omreglering
inte innebär i grunden förändrade förutsättningarna, utan snarare
mindre justeringar av regelverken. Denna målkonflikt mellan stabila
förutsättningar och möjlighet att parera problem tydliggör vikten
av bra utformade regelverk från första början.
För att det ska vara möjligt att omreglera när problem uppstår
krävs en uppföljnings- och analyskapacitet. Att analysera kvasi-
marknaders utfall kräver också tillgång till information. Den infor-
mation som samlas in i detta syfte kan även användas för att stötta
brukarna i att göra informerade val. Att information finns tillgäng-
lig medför givetvis inte per automatik att brukare tar beslut på basis
av den. Det är däremot svårt att ta beslut helt utan information.
Rykten, varumärken och marknadsföring från utförare är olika sätt
som information når brukarna, även när något offentliga system
för detta inte finns tillgängligt. Dessa informationskanaler ska inte
underskattas. Samtidigt bör det offentliga tillgängliggöra användbar
information som inte kan fås på annat sätt, för att säkerställa att de
individer som vill kan ta del av den.
Som konstaterats ovan saknas fortfarande tillräcklig kunskap
om flera kvasimarknader. Därtill bör nya utvärderingar genomföras
när marknaderna förändras. Fler utvärderingar kan ge en bättre
förståelse för konkurrensutsättningens effekter.
Slutligen kan det vara så att vissa tjänster överhuvudtaget inte
lämpar sig för konkurrensutsättning av privata utförare. Om nack-
delarna med att ha en tjänst konkurrensutsatt överstiger fördelarna
trots genomtänkta förändringar av ramverket återstår endast att
producera tjänsten i offentlig regi.
```
(^17) T.ex. konstaterar Elert och Henrekson (2024) att det krävs att lämpligt institutionellt
ramverk för att kvasimarknader ska leda till förbättringar och innovationer.


**SOU 2025:96 Konkurrens inom välfärdssektorn**

#### 16.4.2 Höga krav för att delta på en kvasimarknad

```
Bedömning: Det bör generellt ställas höga krav på aktörer för
att få delta på en kvasimarknad. Att kraven uppfylls bör säker-
ställas både genom kontroll vid aktörers inträde och genom
löpande tillsyn.
```
Kundval kan, bl.a. beroende på typ av tjänst, i viss mån disciplinera
privata utförare. Alla kvasimarknader har dock inte kundval och i
vissa fall är det inte möjligt att tillämpa. För vissa tjänster är kund-
val inte heller tillräckligt. Det gäller t.ex. om en för stor andel av
brukarna har svårt att bedöma tjänstens kvalitet, inte är intresserade
att välja eller inte har förmågan att göra ett val. I de flesta fall be-
hövs andra kompletterande mekanismer för att säkerställa kvaliteten
hos aktörerna på marknaden. Produktivitetskommissionen bedömer
att det bör ställas höga krav på aktörerna vid inträdet på en kvasi-
marknad, utöver att verksamheterna löpande följs upp.
Ett ännu större problem är att brist på kontroll öppnar upp för
oseriösa och kriminella aktörer att verka på kvasimarknader. I kapi-
tel 11 föreslår Produktivitetskommissionen bl.a. skärpta krav på
kommuner och regioner som upphandlar tjänster på kvasimark-
nader och att den privata utföraren ska behöva påvisa sin lämplig-
het, snarare än att den upphandlande eller tillståndsgivande myndig-
heten ska behöva göra det. Därtill föreslås att offentlighetsprincipen
ska gälla för all offentligt finansierad välfärdsverksamhet.
Tillsyn och kontroll bör samtidigt inte utformas på ett sätt så att
alla aktörer tvingas att arbeta på samma sätt. Ett av syftena med att
ha privata aktörer är att de ska kunna pröva olika sätt att arbeta och
på så sätt upptäcka mer effektiva metoder och arbetssätt. Full frihet
att utforma hur man arbetar är antagligen inte möjligt eller efter-
strävansvärt, men vissa frihetsgrader behövs för att kvasimarknader
ska fungera enligt avsikten.
På en vanlig marknad är det eftersträvansvärt med låga inträdes-
hinder för att uppnå en god konkurrens. På kvasimarknader finns
dock en målkonflikt. Kontroll och uppföljning av aktörer försvåras
när det är för många aktörer att kontrollera. Större aktörer har ofta
ett rykte att upprätthålla och därmed mer att förlora på att göra fel.
Inträdeskrav, t.ex. genom tillståndsplikt samt ägar- och ledningspröv-


**Konkurrens inom välfärdssektorn SOU 2025:96**

```
ning, kan vara ett effektivt sätt att hålla ute oseriösa och kriminella
aktörer.
Vid utformandet av kvasimarknader bör höga krav för del-
tagande ställas. Antalet aktörer bör hållas nere till en nivå där en
stark tillsyn och kontroll är möjlig. I dag ger t.ex. LOV inte de
möjligheterna, varför Produktivitetskommissionen föreslår i kapi-
tel 11 att LOV ska revideras för att möjliggöra starkare grind-
vaktsfunktioner mot kriminella och oseriösa aktörer, alternativt
upphävas om en revidering inte bedöms räcka för att råda bot på
problemet.
```
#### 16.4.3 Bygg in fler konkurrensfrämjande mekanismer

```
Bedömning: Det bör införas fler konkurrensfrämjande meka-
nismer i kvasimarknader, exempelvis standardval som premierar
de bästa aktörerna.
```
```
Det är inte givet att kundval skapar ett tillräckligt konkurrenstryck
för aktörerna på en kvasimarknad. Om inträdeshinder sätts högt
och antalet aktörer hålls nere kan konkurrensen mellan aktörer
potentiellt försvagas. En lösning kan då vara att mekanismer som
stärker konkurrenstrycket byggs in i systemet. Ett exempel kan tas
från Storbritannien, där patienter inte alltid gjort aktiva val när de
ska välja vårdgivare. I ett experiment kontaktades patienter som
stod i en lång vårdkö och informerades om att det fanns vårdgivare
med kortare köer som de kunde byta till, med resultatet att många
följde rådet (Lundvall, 2012). Ett annat alternativ kan vara att säker-
ställa att standardvalet för de som inte väljer leder till en aktör med
goda resultat. Vidare kan sanktioner eller bonusar kopplas till goda
resultat. Sådant kan dock givetvis enbart införas när resultat är till-
räckligt mätbara.
```

**SOU 2025:96 Konkurrens inom välfärdssektorn**

### 16.5 Konsekvenser

#### 16.5.1 Offentligfinansiella konsekvenser

Att stärka uppföljning, kontroll och analys av kvasimarknader kan
förväntas medföra högre kostnader för ansvariga kommuner, regioner
och myndigheter. I den mån felaktiga utbetalningar då också för-
hindras kan nettokostnaden minska. Inom exempelvis vården och
HVB finns risk för att dagens system leder till överkonsumtion.
I den mån en omreglering hindrar det kan kostnaderna för dessa
tjänster minska. Effekterna kan dock inte preciseras närmare utan
att förslagen och ambitionsnivån också preciseras.

#### 16.5.2 Övriga konsekvenser

De övergripande bedömningarna som lämnas i detta kapitel för-
väntas ha positiva effekter på konkurrensen mellan aktörerna på
kvasimarknaderna och en positiv effekt på kostnadseffektiviteten
i de tjänster som levereras. De enskilda som nyttjar tjänsterna kan
därför också förväntas påverkas positivt. Att förändra regelverket
kring kvasimarknader påverkar de företag som är aktiva på den
marknaden. Den exakta påverkan beror på vilken förändring som
sker, men bara det faktum att något omregleras kan utgöra en börda
när företagen behöver sätta sig in i ett nytt regelverk. Att förändra
regelverket, och i synnerhet begränsa antalet aktörer på kvasimark-
nader, bedöms ha en större påverkan på små än på stora företag.
