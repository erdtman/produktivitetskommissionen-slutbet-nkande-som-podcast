## 15 Offentlig upphandling

**15.1 Inledning**

Den offentliga sektorn genomför årligen upphandlingspliktiga inköp
på över 900 miljarder kronor, motsvarande cirka 90 000 kronor per
invånare. En effektiv offentlig upphandling möjliggör arbetsdelning
och specialisering, vilket i sin tur är en förutsättning för hög pro-
duktivitet och kostnadseffektivitet inom den offentliga produk-
tionen. En dåligt fungerande upphandling riskerar i stället att leda
till kostnadsökningar och förseningar, och därmed minska den
offentliga sektorns kostnadseffektivitet. I vissa fall riskerar en in-
effektiv offentlig upphandling även att möjliggöra kriminalitet och
korruption, med såväl direkta som indirekta negativa effekter på
produktiviteten (se mer i kapitel 11).
Hur stor effektivisering som kan realiseras genom den offentliga
upphandlingen beror på flera faktorer, men en av de viktigaste är
hur väl upphandlingen genomförs. Hur väl en upphandling genom-
förs beror i sin tur på många saker, såsom kompetensen och skicklig-
heten hos den enskilde upphandlaren, hur organisationen hanterar
inköpsverksamheten, det stöd upphandlaren kan få och de begräns-
ningar och drivkrafter som regelverket för upphandlingen skapar.
Givet volymen på vad som upphandlas kan även små förbättringar
innebära stora effektiviseringsvinster.

**15.2 Bakgrund**

Regelverket för offentlig upphandling innebär en rad krav på hur
processen för själva upphandlingen ska gå till när en offentlig orga-
nisation ska köpa varor eller tjänster.^1 Vad en myndighet ska upp-

(^1) Lagen (2016:1145) om offentlig upphandling gäller i de flesta fall. Särskilda regelverk finns
för vissa typer av inköp.


**Offentlig upphandling SOU 2025:96**

```
handla för varor eller tjänster och arbetet inför en upphandling är
oreglerat eller styrs av andra bestämmelser. Vad som sker efter en
upphandling styrs i första hand av avtalet mellan parterna. Det upp-
handlingsregelverket i huvudsak reglerar är själva genomförandet av
upphandlingen.
Utgångspunkten är att inköp av inte obetydligt värde ska genom-
föras genom en offentlig, konkurrensutsatt upphandling. Vad som
ska köpas, vilka krav som ställs på produkten, tjänsten eller leveran-
tören och hur urvalet mellan leverantörer ska gå till ska framgå. Kra-
ven och urvalet ska bygga på i huvudsak objektiva grunder och vara
proportionella och kontrollerbara. Avsteg från delar är möjliga att
göra under olika förutsättningar, men att detta är utgångspunkten
genomsyrar regelverket.
Upphandlingsregelverket har sin grund i EU-direktiv. Kravens
omfattning är relaterade till storleken på inköpet och delas in i tre
olika nivåer. Den högsta nivån, över de så kallade direktivströsklarna,
är olika hög beroende på vad inköpet gäller.^2 Över direktivströsk-
larna gäller EU-reglerna fullt ut. Under dem tillåts medlemsländer
ha avvikande nationella regler. Dessa möjligheter begränsas dock av
att även inköp under trösklarna som kan vara av intresse för leveran-
törer i ett annat medlemsland ska följa vissa grundläggande principer.
Sverige har valt en ordning där inköp under 700 000 kronor kan
genomföras genom så kallad direktupphandling.^3 Över den nivån,
men under direktivströsklarna, gäller nationella regler. Dessa för-
enklades 2022, men upphandlingar enligt det regelverket är fort-
satt reglerade och ska fortsatt följa de grundläggande principerna
från det unionsgemensamma regelverket.
```
```
15.2.1 Regelverket försvårar för affärsmässiga inköp
```
```
Vid i praktiken alla inköp är det omöjligt att i detalj specificera hur
produkten eller tjänsten ska vara utformad i alla relevanta dimen-
sioner. Det kommer alltid att finnas kvalitetsaspekter som inte är
fullt ut beskrivna. Vissa kvalitetsaspekter av mer subjektiv karaktär
som är centrala för en vara, t.ex. smak på livsmedel, kan vara omöj-
```
(^2) Nivån på den övre tröskeln varierar beroende på om inköpet gäller varor och tjänster, bygg-
entreprenader eller sociala och andra särskilda tjänster.
(^3) För sociala och andra särskilda tjänster tillåts direktupphandling ända upp till direktivs-
tröskeln.


**SOU 2025:96 Offentlig upphandling**

liga att specificera i ett avtal på ett sätt så att brott mot det med
framgång kan hävdas i en domstol. Leverantörer kommer därför
alltid att ha möjlighet att dra ned på sådan kvalitet som inte har
kunnat specificeras i avtalet.
Ett privat företag kan hantera detta problem genom att utesluta
leverantörer från framtida inköp. Leverantörer som vill fortsätta
att sälja till företaget förstår detta och agerar därefter. Även andra
företag som inte har påverkats, men som har hört talas om att en
leverantör utnyttjat situationen och levererat dåliga produkter, kan
välja att utesluta den leverantören vid deras framtida inköp. Leveran-
törer till privata företag har generellt ett incitament att leverera på
även icke-specificerade kvalitetsaspekter just för att de vet att fram-
tida försäljning till denna kund och deras rykte hos andra företag
kan påverkas. Sådana långsiktiga affärsrelationer skapar också bättre
förutsättning för leverantören att göra investeringar som är specifika
för just den relationen.^4
Skillnaden mellan att ha långsiktiga relationer med leverantörer,
där god prestation kan förväntas innebära förnyade kontrakt, och
att i ett mer traditionellt upphandlingsförfarande periodiskt kon-
kurrensutsätta sina leverantörer har lyfts som en anledning till att
japanska bilföretag vann marknadsandelar på amerikanska bilföre-
tags bekostnad under 1980- och 1990-talet (Helper och Henderson,
2014). De över tid stora kvalitetsskillnaderna mellan underleveran-
törerna till japanska företag, där relationsmodellen användes för att
likrikta incitamenten, och amerikanska företag, där tilltron till kon-
kurrensutsättning var större, illustrerar hur dessa olika sätt att upp-
handla kan påverka resultatet.
För offentliga organisationer ger upphandlingslagstiftningen
i dag begränsade möjligheter att ta hänsyn till tidigare erfarenheter
av leverantörer eller rykten om dem vid tilldelningen av nya kontrakt.
Varje upphandling ska i hög grad ses som ett nytt köp på en ny

(^4) Relationsspecifika investeringar kan hämmas om köparen inte kan binda sig till att inte
utnyttja situationen och omförhandla avtalet till sin fördel i framtiden. Investeringar kan
då ske på ett samhällsekonomiskt ineffektivt sätt, men som ger leverantören en bättre
förhandlingsposition, eller utebli helt. Välskrivna kontrakt mellan parterna och effektiva
domstolar som möjliggör att avtalet upprätthålls är ett sätt att motverka problemet. Lång-
siktiga relationer som skapar tillit är ett annat sätt. Se exempelvis Hart (2017) för en diskussion
om frågan.


**Offentlig upphandling SOU 2025:96**

```
marknad och tilldelning av kontrakt ska ske på i huvudsak objek-
tiva grunder.^5
Offentliga inköpare arbetar ofta i organisationer som inte riskerar
att gå i konkurs, och kan t.o.m. ha möjligheten att äska om mer
pengar om kostnaderna ökar. En inköpare i en sådan organisation
kan, allt annat lika, förväntas ha svagare tryck på sig att genomföra
kostnadseffektiva upphandlingar. Om upphandlingsreglerna inte
fanns skulle det då finnas möjlighet att utifrån bristande drivkrafter
genomföra mediokra affärer och, i värsta fall, delta i korruption.
Därför finns regelverk som kräver en viss process, med konkurrens-
utsättning och tilldelning utifrån objektiva kriterier, för att kom-
pensera för detta. Därutöver har EU ambitionen att främja den inre
marknaden genom att förenkla för leverantörer från olika medlems-
stater att lägga anbud i andra medlemsstaters upphandlingar, vilket
har påverkat utformningen av reglerna.
Det ovan beskrivna utgör en viktig avvägning i regelverkets ut-
formning. Å ena sidan kan rigida processkrav finnas för att säker-
ställa att en miniminivå av effektivitet uppnås. Å andra sidan är det
genom subjektiva bedömningar av erfarenheter och information
och genom förhandling som de mest affärsmässiga inköpen kan
genomföras. Regler som låter inköpare agera mer flexibelt kan
alltså möjliggöra bättre affärer, men riskerar samtidigt att leda till
slösaktighet eller korruption.
```
```
15.2.2 Förbättringspotential i processer och organisation
kring inköp
```
```
Hur inköpsverksamheten organiseras och dess koppling till övrig
verksamhet har betydelse för hur väl upphandling fungerar. Behovs-
ägare och inköpare behöver arbeta gemensamt kring inköp för att
matcha behov mot vad marknaden kan erbjuda. Det är de som
nyttjar inköpen som enklast kan avgöra om en upphandling mött
såväl behoven som avtalet. Studier av amerikanska offentliga inköps-
organisationer tyder på att en mer kompetent byråkrati och starkare
```
(^5) Eriksson (2023) intervjuar olika privata och offentliga byggherrar och finner hur de mest
påtagliga skillnaderna i deras upphandlingsstrategier är att privata byggherrar förhandlar mer
och bygger mer långsiktiga relationer med sina entreprenörer. Både de privata byggherrarna
och deras entreprenörer uppgav att de uppskattade de långsiktiga relationerna och att båda
parter undvek konflikter om kortsiktiga vinster i enskilda projekt för att inte äventyra det
långsiktiga samarbetet.


**SOU 2025:96 Offentlig upphandling**

samarbeten inom organisationen leder till bättre utfall vid inköp
(Decarolis m.fl., 2019; Decarolis, m.fl., 2021). En förändring av
inköpsverksamheten i Nacka till att bli mer systematisk och stra-
tegisk, med mer planering och en kontinuerlig marknadsdialog,
verkar ha gett goda resultat (Tukiainen och Halonen, 2020). Att ha
vissa grundläggande processer på plats kan ses som en del av att ha
en ändamålsenlig intern styrning och kontroll.
Processer och styrning kring inköpsverksamheten brister dock i
många offentliga organisationer. Utifrån en enkätundersökning av
hur upphandlande organisationer arbetar konstaterade Upphand-
lingsmyndigheten att det finns stor potential i att åstadkomma en
mer ändamålsenlig inköpsledning (Upphandlingsmyndigheten,
2023). Ett exempel är användandet av inköpsanalyser. En inköps-
analys är en analys av vad en organisation köper, till vilka priser,
vilka inom organisationen som genomför de olika inköpen och
vilka leverantörer organisationen har. Enbart drygt 40 procent av
statliga myndigheter och kommuner har genomfört en sådan inköps-
analys. Ett annat exempel är avtalsuppföljning. I en undersökning
svarade cirka en tredjedel av kommunerna att de följde upp mindre
än tio procent av sina kontrakt och ramavtal (Karlsson Westergren,
2023).^6 Enbart drygt hälften av upphandlade organisationer menar
att deras avtalsuppföljning i hög utsträckning bidrar till att de kan
vara säkra på att leverantörerna möter inköpsbehoven (Upphandlings-
myndigheten, 2023).
Antydan om brister i organisation och styrning framkommer
också i en undersökning av personer som arbetar med offentliga
inköp. Enbart två femtedelar svarade att de upplever att ledningen
för deras verksamhet har hög kunskap och förståelse för inköp och
offentlig upphandling (Sveriges Offentliga Inköpare, 2024). Enbart
en tredjedel upplevde att inköp och upphandling har en tydlig för-
ankring i verksamhetens mål, behov och förutsättningar. Bara en
fjärdedel upplevde att behovsägare, ledning och inköpare delar kun-
skap och gör prioriteringar tillsammans. Slutligen upplevde enbart
drygt hälften att de hade förutsättningar för att göra bra offentliga
affärer.

(^6) Det finns en oro hos företag som överväger att delta i upphandlingar att de ska konkurreras
ut av företag som missbrukar vetskapen att uppföljning inte sker (Andersson, 2020). Sker
inte tillräcklig uppföljning möjliggörs för företag att missbruka det genom att leverera
produkter och tjänster som understiger den kvalitet de utlovade med låg risk för att det ska
få konsekvenser för dem.


**Offentlig upphandling SOU 2025:96**

```
15.2.3 Inköpsprocessen kan bli mer digital
```
```
En digitaliserad inköpsprocess har flera potentiella fördelar. Exem-
pelvis skapar den förutsättningar att minska det manuella hand-
läggningsarbetet kring inköp.^7 Spårbarheten och kontrollen över
inköpen stärks. Därtill blir det enklare att sammanställa och samla
in uppgifter om inköp och analysera dem. Svenska offentliga orga-
nisationer har dock en betydande förbättringspotential på detta
område.^8
Leverantörer har, enligt lag (2018:1277) om elektroniska fakturor
till följd av offentlig upphandling, sedan 2019 haft krav på sig att
skicka fakturor till den offentliga sektorn som e-fakturor. Den
offentliga sektorn har också varit skyldiga att kunna ta emot och
hantera e-fakturor. År 2023 var omkring fyra femtedelar av alla
leverantörsfakturor till den offentliga sektorn e-fakturor, ungefär
samma andel som för 2021, den senaste mätningen dessförinnan
(Digg, 2025d). Större statliga myndigheter, med minst 50 årsarbets-
krafter, har här nått längst med 94 procent e-fakturor.
Enligt förordningen (2003:770) om statliga myndigheters elek-
troniska informationsutbyte ska statliga myndigheter med fler än
50 anställda, med vissa undantag, hantera sina utgående beställ-
ningar av varor och tjänster elektroniskt. Myndigheten för digital
förvaltning (Digg) har lämnat föreskrifter om vad detta närmare
innebär. Cirka tre fjärdedelar av alla statliga myndigheter, och
83 procent av de myndigheter som omfattas av kravet, har infört
e-handel (Digg, 2025d). För kommuner och regioner saknas mot-
svarande krav på användning av e-handel. Samtliga regioner har
dock infört det. Bland kommunerna är det enbart 60 procent. För
såväl kommuner som regioner och statliga myndigheter tillämpas
dock inte e-handel för alla typer av inköp. Andelen leverantörs-
fakturor som genom e-handel automatiskt kan matchas mot en
order eller ett abonnemang är i genomsnitt låg.^9 Förbättringspotential
finns alltså inte bara i att fler offentliga organisationer inför e-handel,
utan även att de organisationer som har det ska öka användandet.
```
(^7) I Finland bedöms handläggningskostnaderna ha minskat från 51 till 10 euro per inköp
genom att använda e-handel (ESV, 2023).
(^8) Se även Digg (2025d, 2025e).
(^9) Digg (2025d) har undersökt andelen automatiskt matchade fakturor för offentliga orga-
nisationer av olika storlek, men använt en metod som inte möjliggör för dem att beräkna
genomsnittet för offentlig sektor som helhet. Genomsnitten för de olika storlekskategorierna
ligger mellan 12 och 36 procent.


**SOU 2025:96 Offentlig upphandling**

**15.3 Bedömningar och förslag**

**15.3.1 Systematisk användning av erfarenheter**

```
Bedömning: Den offentliga sektorn bör i högre grad utnyttja
erfarenheter av tidigare leverantörsrelationer vid tilldelning av
nya kontrakt.
```
```
Förslag: Inför ett system där upphandlande organisationers er-
farenhet av olika leverantörer kan registreras i syfte att kunna
använda dessa erfarenheter som grund för tilldelning av kontrakt
i andra upphandlingar.
```
Möjligheten att använda erfarenheter av leverantörer vid tilldelningen
av kontrakt är ett centralt verktyg för köparen för att säkra kvalitet
i vad som levereras. Det gäller särskilt när relevanta kvalitetsdimen-
sioner inte går att fastställa i ett avtal. Dagens upphandlingsregel-
verk begränsar dock möjligheten att använda erfarenheter. Vissa
möjligheter finns dock även med dagens regler. Produktivitets-
kommissionen bedömer att en mer effektiv upphandling skulle
kunna uppnås om erfarenheter av leverantörers tidigare prestationer
systematiskt användes vid tilldelning av nya avtal. Det skulle även
göra att potentiella leverantörer tvingas att i högre grad konkurrera
med kvaliteten på sina tjänster och produkter, och på så sätt skapa
ett omvandlingstryck som i högre grad främjar produktivitet.
Ett sätt att skapa bättre förutsättningar för att använda erfaren-
heter är att låta upphandlande organisationer bedöma och betygs-
sätta leverantörers prestationer och samla in den informationen
centralt. Informationen skulle sedan kunna delas inom den offent-
liga sektorn och potentiellt användas som en tilldelningsgrund.^10
På detta sätt kan upphandlare agera mer likt hur den privata sektorn
kan göra. Ett sådant system har exempelvis föreslagits av Lundberg
m.fl. (2024). Vad som betygssätts i ett sådant system skulle kunna
se olika ut för olika produkt- och tjänstekategorier och bestå av
flera olika kvalitetsparametrar. Det är viktigt att vad som bedöms
i möjligaste mån inkluderar sådan kvalitet som är svår att avtala

(^10) Ett italienskt el- och vattenföretag implementerade under ett antal år ett sådant system där
leverantörers prestationer på en lång rad kvalitetsparametrar bedömdes i syfte att de skulle
användas för framtida tilldelningar av kontrakt (Decarolis m.fl., 2016). Uppmätta kvalitets-
parametrar ökade betydligt som resultat.


**Offentlig upphandling SOU 2025:96**

```
om.^11 Det är först när svag prestation inom sådana svårmätta om-
råden kan få konsekvenser för framtida upphandlingar som systemet
uppnår sitt fulla syfte.
Konkurrensverket har fått i uppdrag att ta fram en effektiv, pro-
portionerlig och tillförlitlig metod för att bedöma i vilken utsträck-
ning leverantörer fullgör kvalitetskraven i offentliga kontrakt (Reger-
ingskansliet, 2025d). Konkurrensverket ska därutöver analysera och
föreslå hur företag som inte tidigare tilldelats offentliga kontrakt
bör hanteras inom metoden. En sådan metod skulle innebära att
leverantörers fullgörande av kvalitetskrav mäts, samlas in och används
vid tilldelningen av nya kontrakt. Produktivitetskommissionen
anser att ett system av den typ som redogjorts för bör införas, förut-
satt att inte Konkurrensverkets analys visar på ohanterliga praktiska
eller juridiska hinder.^12
```
```
15.3.2 Bättre inköpsuppgifter
```
```
Bättre uppgifter från hela inköpsprocessen
```
```
Förslag: Sammanlänkade uppgifter om hela inköpsprocessen
och hela inköpsvolymen bör samlas in i syfte att förbättra möj-
ligheterna för analys och utvärdering. Upphandlingsmyndig-
heten bör samla in de uppgifter som dagens system tillåter och
över tid bredda mängden i takt med att digitaliseringen av inköps-
processen går framåt. Dessa uppgifter bör erbjudas som öppna
data där så inte är olämpligt av säkerhetsskäl, integritetsskäl eller
av hänsyn till företagshemligheter.
```
```
Förslag: Bredda kravet på elektroniska inköp till hela den offent-
liga sektorn.
```
```
Uppgifter om inköp, såsom vad som köps in, till vilket pris och
hur, är i dag en underutnyttjad resurs. Upphandlande organisa-
tioner skulle själva kunna använda dem för att analysera sina inköp.
```
(^11) Trafikverket har tidigare haft ett pilotprojekt med ett system av denna sort (Lundberg
m.fl., 2024). Där bedömdes leverantörerna på en femgradig skala inom nio områden: tid,
kvalitet, ekonomi, samarbete och kommunikation, dokumentation, teknik och utveckling,
säkerhet, trafik och miljö.
(^12) I kapitel 11 föreslås att ett utförarregister införs. Betygssättning kan med fördel kopplas
till ett sådant register.


**SOU 2025:96 Offentlig upphandling**

Uppgifterna skulle också kunna användas för att centralt analysera
inköp och jämföra hur väl olika organisationer presterar och olika
metoder fungerar.^13 Stöd kan ges till upphandlade organisationer
baserat på analyser av uppgifterna och korruption och oegentlig-
heter kan upptäckas. Reformer av upphandlingsregler kan enklare
utvärderas och både upphandlingstillsynen och konkurrenstillsynen
underlättas. Forskning inom upphandlingsområdet skulle också
underlättas och främjas.^14 Genom att offentliggöra uppgifter kan
privata företag utveckla tjänster baserade på uppgifterna. Poten-
tiella leverantörer får också information om storleken på organisa-
tioners inköp och kan planera utifrån när avtal går ut.
Den största potentialen vad gäller inköpsuppgifter ligger i att
samla in och koppla ihop uppgifter om hela kedjan av upphandling
och inköp. Andra länder har här kommit längre, medan Sverige än
så länge främst samlar in uppgifter från annonsdatabaser. I exempel-
vis Finland planeras införandet av ett centralt system där omfattande
länkad information om hela inköpsprocessen för den offentliga
sektorn ska samlas (Digg, 2025e; Piri m.fl., 2024). Redan i dag samlas
uppgifter från statliga myndigheters fakturor in i Finland.^15
För att något motsvarande ska vara praktiskt möjligt i Sverige
krävs det bland annat att fler upphandlande organisationer i större
utsträckning digitaliserar sina inköpsprocesser och att standarder
för uppgifter tas fram. Målbilden bör vara att alla relevanta inköps-
uppgifter i den offentliga sektorn samlas in centralt, med undantag
för sådana där säkerhetsaspekter o.d. gör det olämpligt. Inspiration
bör här tas från Finlands planer, Upphandlingsmyndighetens (2019)
förslag på insamling av inköpsuppgifter och Diggs arbete med
regeringsuppdrag om att ansvara för Open Data Charters stadga
(Digg, 2025e).
Hur lång tid det kommer att ta innan det går att samla in länkade
inköpsuppgifter från hela den offentliga sektorn beror bl.a. på hur
snabbt inköpsprocessen kan digitalisera på ett ändamålsenligt sätt,
hur snabbt standardiserade uppgifter om upphandlingsannonser
kan samlas in och hur snabbt relevanta standarder kan tas fram.

(^13) Sundén (2023) redogör för hur upphandlingspraktiker, när det kommer till statistik,
efterfrågar möjligheten att jämföra hur väl de presterar jämfört med andra organisationer.
(^14) Dagens upphandlingsstatistik upplevs av forskare som eftersatt i jämförelse med exem-
pelvis arbetsmarknads- och socialförsäkringsområdet (Sundén, 2023).
(^15) Se också Digg (2025e) för fler exempel. I Norge uppskattas exempelvis att deras digita-
lisering av sina inköp kommer att medföra stora besparingar.


**Offentlig upphandling SOU 2025:96**

```
Eftersom det kan antas dröja bör Upphandlingsmyndigheten ges
i uppdrag att samla in vad som är möjligt i dag. I takt med att digi-
taliseringen av inköpen ökar och andra förutsättningar kommer på
plats bör Upphandlingsmyndighetens insamling av uppgifter breddas.
Upphandlingsmyndigheten (2019) ger ett exempel på uppgifter
som man kan börja med. Leverantörsreskontra är också något som
med fördel skulle kunna samlas in tidigt i processen och i hög grad
delas öppet.^16
De största nyttorna av denna insamling kommer att ske först
när en tillräckligt stor andel av inköpsvolymen kan samlas in. Det
kräver att graden av digitaliseringen av inköpen i offentlig sektor
ökar. Som redogjorts för är den i dag för låg. Produktivitetskom-
missionen menar att ökat användande av e-handel fortsatt bör vara
en prioriterad fråga i styrningen av myndigheter. För kommuner
och regioner samt mindre myndigheter saknas i dag krav på att
använda e-handel vid inköp. Produktivitetskommissionen anser att
kravet bör breddas även till dessa organisationer. Att från början
kräva att alla inköp sker elektroniskt är inte nödvändigtvis realistiskt.
Kravet bör initialt anpassas till den faktiska nivån av e-handel och
skärpas i en takt som gör det möjligt för de upphandlande orga-
nisationerna att utöka sin e-handel på ett kostnadseffektivt sätt.
Förutom en förbättrad möjlighet att samla in inköpsuppgifter skulle
en större grad av e-handel medföra en effektivisering i ekonomi-
administrationen och en bättre kontroll över inköpen.
```
```
En statlig annonsdatabas
```
```
Förslag: Etablera en statlig annonsdatabas med en roll likt EU:s
gemensamma annonsdatabas Tenders Electronic Daily (TED)
men för samtliga upphandlingsannonser i Sverige.
```
```
Att, såsom diskuteras ovan, samla in uppgifter om hela inköps-
processen innebär att uppgifter om själva upphandlingen också
samlas in. Till skillnad från de flesta andra medlemsländer har
```
(^16) För potentiella leverantörer möjliggör leverantörsreskontra som öppna data exempelvis ett
enkelt sätt att uppskatta en offentlig organisations inköp inom en viss marknad och på så
sätt förstå om det är relevant att planera för att lägga anbud i framtida upphandlingar där.
Att samla in sådana uppgifter centralt ger också en god grund för den offentliga sektorn att
analysera sina inköp.


**SOU 2025:96 Offentlig upphandling**

Sverige valt att ha privata annonsdatabaser för offentlig upphand-
ling. Det innebär att den offentliga sektorn som utgångspunkt inte
har tillgång till de upphandlingsuppgifter som annonsdatabaserna
har, såsom annonser och andra upphandlingsdokument, och att de
inte nödvändigtvis finns i standardiserad form.
En upphandling som i dag överstiger vissa av EU:s bestämda
tröskelvärden måste också annonseras i den europeiska annons-
databasen Tenders Electronic Daily (TED). Där måste även upp-
handlingsdokumenten finnas tillgängliga kostnadsfritt. I Sverige
hanteras detta genom att de privata annonsdatabaserna skickar
uppgifter om annonser över tröskelvärdena till TED.
För att underlätta tillgången till upphandlingsuppgifter och
säkerställa att den offentliga sektorn har rådighet över uppgifter
om sina egna upphandlingar bör en statlig annonsdatabas skapas
som samlar alla svenska upphandlingsannonser. Denna skulle då
exempelvis kunna fungera likt TED genom att de privata annons-
databaserna skickar in upphandlingsuppgifter i standardiserad format.
En annan nytta vid sidan av att staten får tillgång till upphandlings-
uppgifterna är att tillgängligheten till dem skulle förbättras för
potentiella leverantörer och allmänheten.

**15.3.3 Bättre organisering av inköpsverksamheten**

**Förbättrad organisering och styrning**

```
Förslag: Ge uppdrag till statliga myndigheter med en stor inköps-
volym att arbeta med kategoristyrning och inköpsanalyser.
```
Upphandlande organisationer brister vad gäller grundläggande pro-
cesser och styrning kring upphandling. Förbättringar har potential
till att leda till en mer effektiv offentlig upphandling. Det finns inte
nödvändigtvis ett enskilt arbetssätt som fungerar bättre än andra.
Att arbeta med inköpsanalys och så kallad kategoristyrning är ett
sätt att få organisationen att arbeta mer ändamålsenligt med inköp.
Kategoristyrning är en metod där inköp organiseras utifrån produkt-
kategoriernas specifika funktioner och ursprung och att inköps-
arbetet organiseras närmare kärnfunktioner (ESV, 2023).


**Offentlig upphandling SOU 2025:96**

```
Att genomföra inköpsanalyser och arbeta enligt kategoristyr-
ning medför att strukturerad information om vad som köps in och
till vilket pris behöver tas fram. Det skapar en process där en med-
veten prioritering av upphandlingsresurser mellan olika inköps-
kategorier kan göras. Det skapar också en process för att kontinuerligt
reflektera kring och arbeta med att förbättra inköpen. Flera delar av
verksamheten, från såväl ledning till de som till slut ska använda det
som köps in, engageras i inköpen på ett tydligare sätt.
I USA har krav ställts på hur federala myndigheter ska arbeta
med inköp, inklusive att de ska arbeta i enlighet med vissa arbets-
sätt i kategoristyrning.^17 Produktivitetskommissionen menar att
svenska myndigheter i högre grad borde arbeta i enlighet med prin-
ciperna bakom kategoristyrning. Därför bör också styrning för att
uppnå detta tillfälligt prioriteras. Produktivitetskommissionen
föreslår av den anledningen att uppdrag ges till myndigheter med
en stor inköpsvolym att arbeta med kategoristyrning och inköps-
analyser.^18 Syftet ska inte vara att varje enskild detalj i kategoristyr-
ning ska behöva följas, utan syftet är att de generella principerna
följs. Ambitionsnivån bör också vara lägre vid lägre inköpsvolym.
```
```
15.3.4 Stärkt nationellt upphandlingsstöd
```
```
Utökat upphandlingsstöd
```
```
Förslag: Stärk Upphandlingsmyndighetens upphandlingsstöd.
```
```
Upphandlingar kan genomföras olika bra. En studie av Trafik-
verkets inköp av visst vägunderhåll genom asfaltering visar exem-
pelvis att även denna relativt standardiserade vara kan upphandlas
med stora skillnader i kostnadseffektivitet beroende på vem som
ansvarar för upphandlingen (Smith m.fl., 2023). Kostnaden skulle
minska med en femtedel om samtliga inköpare presterade lika bra
som den bästa. Även andra studier stödjer att den enskilde upp-
handlaren har betydelse för utfallet och att olika upphandlande
organisationer kan vara olika effektiva (Bandiera m.fl., 2008; Decarolis
m.fl. 2021).
```
(^17) Se exempelvis Office of Management and Budget (2019).
(^18) Exempelvis redovisar ESV (2023) typfall av myndigheter beroende på inköpsverksamhet
där en inköpsvolym på minst 200 miljoner kronor bedömdes vara stor.


**SOU 2025:96 Offentlig upphandling**

Ett sätt att avlasta enskilda upphandlare och minska person-
beroendet är att erbjuda centralt stöd.^19 Upphandlingsmyndigheten
skulle här kunna erbjuda ett bättre och mer praktiskt inriktat stöd
än de gör i dag. För det första bör Upphandlingsmyndigheten i
högre grad skapa plattformar och nätverk för upphandlare att dela
erfarenheter, material och best practices. Många upphandlande
organisationer och deras upphandlare sitter på mer erfarenhet och
bättre kunskap än Upphandlingsmyndigheten har möjlighet att
göra, men dessa sprids inte i tillräcklig utsträckning mellan olika
organisationer. Den nederländska näringslivsmyndigheten arbetar
exempelvis på detta sätt för offentliga inköpare.^20 För det andra bör
Upphandlingsmyndigheten erbjuda bättre stöd i frågor som är
viktiga för inköpens effektivitet och hur man organiserar och styr
inköpsverksamheten. Vägledning i hur man arbetar med kategori-
styrning och hur man både strategiskt och operativt arbetar med
kostnadsminskningar kan med fördel erbjudas i större utsträck-
ning. Myndigheten kan också avlasta upphandlande organisationer
genom att erbjuda kunskap och analyser om olika leverantörsmark-
nader och rekommendationer om hur man bör arbeta med inköp på
dessa marknader. För det tredje bör nya stöd utformas med grund
i bättre inköpsuppgifter i takt med att Upphandlingsmyndigheten
får tillgång till dem. Även med relativt enkla uppgifter såsom leveran-
törsreskontra från många upphandlande organisationer kan värde-
fulla analyser genomföras. Myndigheten skulle med hjälp av ytter-
ligare inköpsuppgifter kunna utvärdera upphandlande organisationer
och metoder, upptäcka oegentligheter och förbättringsmöjligheter
och identifiera framgångsrika arbetssätt och sprida dessa. Myndig-
heten skulle även kunna främja och stötta experiment hos upp-
handlande myndigheter i syfte att bättre lära sig vilka metoder som
fungerar, såsom diskuteras i exempelvis Tukiainen och Halonen
(2020).

(^19) Lotti m.fl. (2023) visar exempelvis hur inköpsorganisationer med svagare kompetens kan
göra bättre inköp av mer komplexa varor när de får information om vad starkare inköps-
organisationer betalat.
(^20) Se PIANOo (2025) för mer information.


**Offentlig upphandling SOU 2025:96**

```
Förstärk upphandlingsmyndigheten
```
```
Förslag: För över Kammarkollegiets uppgift att upphandla sam-
ordnade ramavtal och Myndigheten för digital förvaltnings upp-
gifter inom området elektronisk inköpsprocess till Upphandlings-
myndigheten.
```
```
Utredningen om en översyn av mindre myndigheters uppgifter och
organisering (SOU 2025:13) har föreslagit att Kammarkollegiets
uppgift att upphandla samordnade ramavtal, dvs. Statens Inköps-
central, och Diggs uppgift att främja elektroniska inköp förs över
till Upphandlingsmyndigheten. Att föra över Statens Inköpscentral
till Upphandlingsmyndigheten skulle tillföra värdefull operativ
upphandlingskompetens till Upphandlingsmyndigheten. Sådan
kompetens är något Upphandlingsmyndigheten skulle behöva mer
av. Det skulle i sin tur stärka förmågan att erbjuda ett bra och rele-
vant upphandlingsstöd. På samma sätt kan Upphandlingsmyndig-
hetens nuvarande kompetenser och erfarenheter förbättra verksam-
heten med att upphandla ramavtal. Likaså skulle flytten av ansvaret
för att främja elektroniska inköp skapa en enskild myndighet med
uppgiften att främja en digital inköpsprocess. Produktivitetskom-
missionen bedömer att nyttan med att samla dessa verksamheter
överstiger eventuella nackdelar, såsom att det skulle kunna uppstå
en intressekonflikt mellan upphandlingsstödet och den avgifts-
finansierade verksamheten med ramavtal. Mot bakgrund av detta
föreslår Produktivitetskommissionen att förslaget om att inordna
dessa två verksamheter i Upphandlingsmyndigheten genomförs.
Det bör understrykas att detta även skulle stärka förutsättningarna
att genomföra flera andra förslag inom detta kapitel.
```

**SOU 2025:96 Offentlig upphandling**

**15.3.5 Färre överprövningar och effektivare handläggning**

**Högre tröskel för överprövning**

```
Förslag: Det bör bli svårare för leverantörer att få upphandlingar
överprövade, bl.a. genom införandet av en avgift.
```
Möjligheten för en leverantör att kunna få en upphandling över-
prövad bidrar till att säkerställa att den upphandlande organisa-
tionen följer de kriterier den satt upp i upphandlingen. Möjligheten
utgör därmed ett skydd för leverantörssidan. Ett sådant skydd för
leverantören kan också vara till nytta för den upphandlande orga-
nisationen i och med att det kan uppmuntra fler företag att delta
i upphandlingen. Det bidrar också till att minska utrymmet för
korruption.
Möjligheten till överprövning för dock också med sig problem.
Tolkningsutrymmet inom upphandling kan vara stort och upp-
handlingar kan omfatta stora belopp. Det kan göra det rationellt
för ett företag som inte tilldelades avtalet att begära överprövning
i hopp om att domstolen ska göra en tolkning till deras förmån. En
överprövning skapar därutöver problem genom att processen tar
tid, samtidigt som den upphandlande myndigheten kan behöva ha
tillgång till eller erbjuda vad den upphandlar kontinuerligt. Det är
också svårt att genom upphandling möta tidskritiska och skiftande
behov när överprövning riskerar att försena inköpen. Ett exempel
är Arbetsförmedlingens upphandling av arbetsmarknadsutbild-
ningar (se mer i kapitel 5). Möjligheterna till s.k. täckningsköp
medan en process om överprövning pågår har förbättrats, men
överprövningar kan fortfarande skapa problem.
Just för att överprövningar skapar problem för den upphand-
lande myndigheten kan det driva upphandlare till att försöka hålla
nere antalet anbud och använda kravspecifikationer och tilldelnings-
kriterier med mindre tolkningsutrymme eller sådana som i tidigare
upphandlingar klarat en överprövning.^21 Ett visst ansvar ligger på
den upphandlade myndigheten att förebygga överprövningar, men

(^21) Coviello m.fl. (2018) visar hur det implicita hotet från en leverantör att starta en dom-
stolsprocess kan, när domstolsprocesser är ineffektiva och tar lång tid, förmå den upp-
handlande organisationen att acceptera brister i leveransen. Tukiainen och Halonen (2020)
visar, baserad på svenska data, hur antalet leverantörer som lämnar anbud i en upphandling
korrelerar med risken för överprövning.


**Offentlig upphandling SOU 2025:96**

```
överdrivet stora möjligheter till överprövning riskerar ändå att
försämra de offentliga inköpen.
Det krävs därmed att möjligheten till överprövning balanseras
mot de nackdelar en alltför långtgående sådan möjlighet för med
sig. Flera regelförändringar har gjort det svårare med överpröv-
ningar för leverantörer, minskat handläggningstiderna hos domstol
och förbättrat möjligheterna för upphandlande organisationer att
hantera effekterna av en överprövning. Produktivitetskommis-
sionen menar dock att balansen bör flyttas ytterligare i riktning
mot högre trösklar.
Ett sätt att göra det är att införa en avgift för den som ansöker
om en överprövning. Utredningen om vissa förenklade upphand-
lingsregler (SOU 2018:44) redogör för hur avgifter för överpröv-
ning är vanliga i andra europeiska länder. Storleken på avgifterna,
och i vilken mån de är differentierade utifrån storleken på upp-
handlingen, varierar. Produktivitetskommissionen menar att en
avgift för överprövning av upphandlingsmål i möjligaste mån bör
baseras på det ekonomiska värdet av upphandlingen. På så sätt blir
tröskeln inte orimligt hög för överprövningar av mindre upphand-
lingar samtidigt som avgiften blir tillräckligt stor för att avskräcka
överprövningar av större upphandlingar.
```
```
Koncentrera upphandlingsmål till färre domstolar
```
```
Förslag: Koncentrera upphandlingsmål till färre förvaltnings-
rätter och kammarrätter.
```
```
Upphandlingsmål är ofta komplexa och resurskrävande där hänsyn
ofta behöver tas till praxis på europeisk nivå. Målen rör ofta stora
belopp och det finns ofta ett behov av att målen avgörs fort. Det
ställs alltså höga krav på kompetensen hos domstolarna som ska
handlägga dessa mål.
Inom konkurrensrätten, som också har komplexa mål där hänsyn
behöver tas till europeisk praxis, har målen koncentrerats till sär-
skilda domstolar: en vid Stockholms tingsrätt och en vid Svea hov-
```

**SOU 2025:96 Offentlig upphandling**

rätt.^22 På så sätt har kompetensen och erfarenheten kring att hand-
lägga den typen av mål kunnat koncentreras. Slutsatsen i en utvär-
dering är att koncentrationen av målen på detta sätt har varit lyckad
(Domstolsverket, 2023). Även exempelvis fastighetsmål har bedömts
vara komplicerade och kräva att de som handlägger ärendena ska
kunna sätta sig in i invecklade tekniska och ekonomiska spörsmål.
Därför har de också koncentrerats till ett mindre antal domstolar för
att de ska kunna bygga upp en tillräcklig kompetens (SOU 2013:12).
Upphandlingsmål handläggs på samtliga allmänna förvaltnings-
domstolar och kammarrätter. Upphandlingsmål utgör enbart cirka
två procent av förvaltningsrätternas inkomna mål (Domstolsverket,
2024). Processen är i princip uteslutande skriftlig, så behovet av att
finnas tillgänglig i hela landet för muntliga förhandlingar är begränsat.
Produktivitetskommissionen menar att upphandlingsmål bör kon-
centreras till färre förvaltningsrätter och färre kammarrätter. Upp-
handlingsutredningen (SOU 2013:12) föreslog exempelvis tre för-
valtningsrätter och en kammarrätt. På så sätt skulle kompetensen
bland de som handlägger målen kunna öka, handläggningstiden
potentiellt minska, praxis bli mer enhetlig och kvaliteten på domarna
öka. Det sistnämnda skulle potentiellt minska behovet av att ta upp
mål i högre instans och därigenom korta ner processen ytterligare.

#### 15.3.6 Förändrade europeiska upphandlingsregler

```
Bedömning: Det europeiska upphandlingsregelverket bör ut-
formas så att det offentliga kan göra goda affärer. Upphandlings-
reglerna bör förändras så att upphandlande organisationer får
större frihet kring hur upphandlingar genomförs, bättre möjlig-
heter för förhandling med potentiella leverantörer och större
utrymme för bedömningar baserade på erfarenheter.
```
Dagens upphandlingsregelverk fokuserar på hur upphandlings-
processen genomförs, med krav på i huvudsak objektiva grunder
för tilldelning av kontrakt och en rigid syn på konkurrensutsätt-

(^22) Viss begränsad möjlighet finns att överklaga till Högsta domstolen, men det är i huvudsak
i dessa domstolar som mål avgörs och praxis bestäms. Patent- och marknadsdomstolen och
Patent- och marknadsöverdomstolen hanterar även mål inom marknadsrätten och immaterial-
rätten.


**Offentlig upphandling SOU 2025:96**

```
ning. Samtidigt är det flexibilitet, möjligheten att förhandla och att
ta hänsyn till erfarenheter och rykten som möjliggör goda affärer.
När upphandlingsregelverket omöjliggör detta försämras förutsätt-
ningarna för att göra de mest kostnadseffektiva inköpen över tid.
Dagens försök att reglera bort dåliga upphandlingar har snarare
begränsat möjligheten att göra de mest effektiva upphandlingarna.
En jämförelse mellan italienska upphandlingar över och under
en tröskel, där reglerna tillät högre grad av subjektivitet i val av
leverantör under tröskeln, visar att sannolikheten för samma leve-
rantör att vinna upprepade gånger ökar utan att upphandlings-
resultatet försämras (Coviello m.fl., 2018). Större subjektivitet
skapar möjlighet för relationer med leverantörer, vilket i sin tur
skapar möjlighet för långsiktigt goda affärer.
Motsatsen till dagens regler, en stor frihet för upphandlare, är
säkerligen inte lämplig för alla tillfällen och alla verksamheter.
Inom vissa verksamheter eller vissa typ av köp kan det vara moti-
verat med strikta regler. Sådana beslut tas dock lämpligast nationellt
eller inom den enskilda verksamheten.
Upphandlingsreglerna bör förändras så att upphandlande orga-
nisationer får större frihet i hur upphandling sker, bättre möjlig-
heter för förhandling och större utrymme för subjektiva bedöm-
ningar och bedömningar baserade på erfarenheter och historiska
uppgifter i upphandlingsprocessen. Sverige bör verka för att regel-
verket förändras i denna riktning.
```
### 15.4 Konsekvenser

#### 15.4.1 Offentligfinansiella konsekvenser

```
Ett system där bedömningar och erfarenheter av leverantörer
registreras kommer att kräva en initial utvecklingskostnad och en
efterföljande men lägre driftkostnad för den myndighet som får
uppgiften. Kostnaden för detta går dock inte att uppskatta med
någon tillförlitlighet utan att systemets närmare utformning bestäms.
Detta kan dock förväntas vara ett relativt enkelt system och därför
inte medföra stora kostnader.
Att samla in inköpsuppgifter medför en initial utvecklingskost-
nad för Upphandlingsmyndigheten och en efterföljande mindre
kostnad för att förvalta systemet och driva statistikverksamheten.
```

**SOU 2025:96 Offentlig upphandling**

Eftersom tanken är att omfattningen av insamlade uppgifter bör
öka i takt med att det blir möjligt kommer även kostnaden att variera
över tid. Den exakta kostnaden är svår att uppskatta. Upphandlings-
myndigheten (2019) konstaterar t.ex. att kostnaden för deras före-
slagna inhämtning av inköpsuppgifter är svår att uppskatta. Även
kostnaden för det föreslagna finländska systemet bedömdes vara
svår att uppskatta (Piri m.fl., 2024). En osäker bedömning är att
deras system skulle ha utvecklingskostnader på mellan sex och åtta
miljoner euro. De löpande kostnaderna bygger på en ännu osäkrare
uppskattning, men skulle ligga under 2,7 miljoner euro. Det är rimligt
att tro att ett svenskt system skulle ha i storleksordningen samma
kostnader att utveckla när förutsättningarna för att samla in upp-
gifter finns. Eftersom Finland redan samlar in vissa statliga inköps-
uppgifter är det sannolikt något dyrare att utveckla ett system här.
De offentliga organisationer som ska lämna in uppgifter får
också ökade kostnader för detta. Storleken på dessa kostnader är
beroende av vilka uppgifter som ska lämnas in och hur inköp hanteras.
Kostnaden för att lämna in vissa initiala uppgifter ur ekonomi-
systemen bedöms som låg, motsvarande ett antal arbetstimmar per
myndighet och tillfälle (Upphandlingsmyndigheten, 2019). Upp-
handlingsmyndigheten (2019) konstaterar att de myndigheter som
använder inköpssystem för e-handel skulle kunna lämna in vissa
ytterligare uppgifter till en låg kostnad. För övriga organisationer
menar myndigheten dock att det är mycket svårt att precisera kost-
naden närmare av att utvidga informationsskyldigheten. Även kost-
naden för att samla ytterligare uppgifter än vad Upphandlings-
myndighetens förstudie diskuterar är svår att uppskatta.
Likt flera andra av förslagen kräver en statlig annonsdatabas en
initial utvecklingskostnad följt av en mindre driftkostnad. Även här
är utvecklingskostnaden och den löpande kostnaden svåra att precisera
och beror på hur systemet byggs upp. Omfattningen och komplexi-
teten av systemet är dock mindre än för det system som föreslås
om inköpsuppgifter i Finland. Uppgifterna som ska samlas in är
inte känsliga, syftet är delvis att öka tillgängligheten och de privata
annonsdatabaserna är få. Även om en exakt siffra inte kan preciseras
bedöms kostnaden bli lägre än för exempelvis det system som före-
slås i Finland.
Förslaget om att ställa krav på e-handel i hela den offentliga
sektorn medför kostnader för e-handelssystem för organisationer


**Offentlig upphandling SOU 2025:96**

```
som från början inte uppfyller kravet. Samtidigt medför förslaget
besparingar i fakturahanteringen och en ökad kontroll över verk-
samhetens inköp. Båda dessa faktorer kan förväntas innebära mins-
kade kostnader.
Att stärka upphandlingsstödet hos Upphandlingsmyndigheten
innebär ökade kostnader för myndigheten. Exakt nivå beror på ambi-
tionen. Ett resurstillskott på i storleksordningen 20 till 30 miljoner
kronor, samt en omprioritering bland nuvarande stöd, skulle möjlig-
göra för en utveckling av nya upphandlingsstöd. Eftersom en typ
av stöd som diskuteras också bygger på tillgång till bättre inköps-
data bör en del av en ökning komma i takt med att de uppgifter
som krävs blir mer tillgängliga.
Att flytta Statens Inköpscentral och Diggs arbete med elektro-
nisk inköpsprocess till Upphandlingsmyndigheten kan initialt med-
föra begränsade omställningskostnader.
Uppdrag till myndigheter att arbeta med kategoristyrning och
till Upphandlingsmyndigheten att stödja detta bör inte föranleda
nya kostnader av sådan storlek att de motiverar ett resurstillskott.
När bättre processer och styrning för inköp tillämpas kan kost-
naden för inköpen, allt annat lika, förväntas sjunka. Storleken beror
på hur väl myndigheten redan arbetade med inköp innan och hur
stor inköpsvolymen är.
Att införa en avgift för överprövningar av upphandlingar kommer
att medföra intäkter motsvarande avgiften. Storleken på det går
dock inte att precisera innan en storlek på avgiften är bestämd. En
högre tröskel för att få en upphandling överprövad skulle sannolikt
leda till färre överprövningsmål, och därmed en minskad kostnad
för domstolarna.
Att koncentrera upphandlingsmål till vissa domstolar innebär
enbart en omfördelning av vissa resurser mellan domstolar. Om
handläggningen av ärenden effektiviseras kommer kostnaden att
minska, men den exakta omfattningen är för osäker för att kunna
```
uppskat tas mer precist. (^)


**SOU 2025:96 Offentlig upphandling**

#### 15.4.2 Övriga konsekvenser

Ett system som möjliggör för upphandlade organisationer att basera
tilldelningsbeslut på erfarenheter bedöms försvåra för oseriösa
aktörer att vinna upphandlingar. Detta kan i sin tur förväntas bidra
till att minska brottsligheten.
Att offentliggöra fler inköpsuppgifter gör att potentiella leve-
rantörer bättre förstår upphandlande organisationers behov. Att
etablera en statlig annonsdatabas påverkar de privata annonsdata-
baserna, vars möjlighet att ta betalt för tillgång till upphandlings-
annonser försämras. Andra företag och allmänheten får dock bättre
tillgång upphandlingsannonserna.
Att bredda kravet på e-handel till hela den offentliga sektorn
påverkar kommunernas självstyre genom att det regleras att inköp
ska ske elektroniskt på ett visst sätt. Även en insamling av inköps-
uppgifter skulle kunna påverka det kommunala självstyret i och
med att det kan behöva regleras bl.a. vilka uppgifter som behöver
registreras. Produktivitetskommissionen bedömer dock att nyttorna
med dessa åtgärder motiverar dessa ingrepp i självstyrelsen.
Förslagen som rör inköpsverksamhetens organisation skulle
potentiellt kunna innebära att fler upphandlande organisationer
konsoliderar sina inköp hos färre leverantörer, vilket potentiellt
skulle kunna påverka mindre företag. Ett mer strategiskt inköps-
arbete skulle dock också kunna innebära att fler upphandlande
organisationer väljer att försöka uppmuntra mindre företags del-
tagande i upphandlingar. I övrigt bedöms inte förslagen ha olika
påverkan på företag beroende på storlek.
Konsekvenser av förslaget om att flytta Statens Inköpscentral
och Diggs arbete med elektronisk inköpsprocess till Upphandlings-
myndigeten redovisas i SOU 2025:13.
Att införa en avgift för överprövningar bedöms påverka mindre
företag mer än större i och med att större företag sannolikt enklare
kan betala avgiften.